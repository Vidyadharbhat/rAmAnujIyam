<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/index.xml" rel="self" type="application/rss+xml" />
    <item>
      <title>07 सन्ध्याधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/07_sandhyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/07_sandhyAdhikaraNam/</guid>
      <description>&lt;p&gt;(तृतीयाध्यायस्य द्वितीयः पादः) (उपोद्घातः)&lt;/p&gt;&#xA;&lt;ol&gt;&#xA;&lt;li&gt;&#xA;&lt;p&gt;ब्रह्मैव स्वैस्स्वभावैर्बहुमुखमवदत् प्राक्तनाध्याययुग्मे&lt;br&gt;&#xA;तस्येहाकृष्य चिन्ता किमिति पुनरसौ साधनाध्यायमध्ये ।&lt;br&gt;&#xA;मैवं विद्याः प्रभेत्तुं विशदयति परं तद्धि तद्रूपभेदात्&lt;br&gt;&#xA;सिद्धोपायादिभावं प्रथयति च विभोः प्राप्यतृष्णाप्रथिम्ने ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;नैर्गुण्यं ब्रह्मणश्चेद्वितथ इह गुणैर्ब्रह्मविद्याविभागः&lt;br&gt;&#xA;सोऽस्त्वेतैः कल्पितैश्चेच्छ्रुतिमतविहतिर्नात्र दृष्टिक्रमोऽपि ।&lt;br&gt;&#xA;निर्दोषत्वञ्च नित्यं यदि वदसि मुधा दोषशान्त्यर्थयत्नः&lt;br&gt;&#xA;कल्प्यं चेद् दुष्टता स्यात् प्रकृतिरिति परक्षिप्तये चैष पादः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;किञ्चादौ चिन्त्यभावः प्रमितिविषयता स्वप्रभत्वं सुखत्वं&lt;br&gt;&#xA;विश्वाधिष्ठानता च स्वबहुभवनधीर्निर्विशेषे कथं स्यात् ।&lt;br&gt;&#xA;सर्वश्रुत्यर्थहानं स्ववचनविहतिस्सर्वमानैश्च बाधो&lt;br&gt;&#xA;मायावैयात्यभाजामिति सगुणदशोपास्तिपादश्च दुस्स्थः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;त्यक्तं दोषैर्गुणाढ्यं यदि पुनरिह तद् ब्रह्म चिन्त्येत पादे&lt;br&gt;&#xA;जीवस्वप्नाद्यवस्थामननमथ कथं संघटेतेति चेन्न ।&lt;br&gt;&#xA;स्वाप्नार्थस्रष्टृभावप्रभृतिबहुविधब्रह्ममाहात्म्यसिद्ध्यै&lt;br&gt;&#xA;जन्तोरस्य स्वमुक्तावतिपरवशताज्ञप्तये चैतदत्र ॥&lt;/p&gt;</description>
    </item>
    <item>
      <title>08 तदभावाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/08_tadabhAvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/08_tadabhAvAdhikaraNam/</guid>
      <description>&lt;ol start=&#34;11&#34;&gt;&#xA;&lt;li&gt;स्थानं जन्तोस्सुषुप्तौ श्रुतिरनियमतो वक्ति नाड्यः पुरीतद्&lt;br&gt;&#xA;हार्दं ब्रह्मेति तस्मादिह भवतु मिथो नैरपेक्ष्याद्विकल्पः ।&lt;br&gt;&#xA;तन्न, प्रासादखट्वाशयनवदुपकृत्यन्तरैर्योजितानां&lt;br&gt;&#xA;पक्षेपक्षे विकल्पः क्रमघटितचतुर्दोषयुक्तो न युक्तः ॥&lt;/li&gt;&#xA;&lt;/ol&gt;</description>
    </item>
    <item>
      <title>09 कर्मानुस्मृतिशब्दविध्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/09_karmAnusmRtishabdavidhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/09_karmAnusmRtishabdavidhyadhikaraNam/</guid>
      <description>&lt;ol start=&#34;12&#34;&gt;&#xA;&lt;li&gt;&#xA;&lt;p&gt;मुक्तिर्ब्रह्मण्यपीतिर्जहदसुखगणा तादृशीयं सुषुप्तिः&lt;br&gt;&#xA;श्रुत्यैव ख्याप्यतेऽतस्तदनु तनुभृदुद्बुध्यमानस्ततोऽन्यः ।&lt;br&gt;&#xA;मैवं, कर्मानुवृत्तेस्स्मरणनियमतः पूर्व एवेतिशब्दात्&lt;br&gt;&#xA;मोक्षोपायादिशिष्टेस्स्वपदनुवदनात् प्राच्य एव प्रबुद्धः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;जीवानादित्वमूचे दृषदनुकरणं क्षेप्स्यते चापवर्गे&lt;br&gt;&#xA;स्वर्गाद्यर्थप्रवृत्तिश्श्रुतिनयविदिता सौगताद्याश्च भग्नाः ।&lt;br&gt;&#xA;कल्पान्तेऽप्येकतोक्तेर्नियमितविषया नामरूपप्रहाणात्&lt;br&gt;&#xA;भूयश्चिन्ता सुषुप्तेः प्रलयसमदशासञ्जिहासादिसिद्ध्यै ॥&lt;/p&gt;&#xA;&lt;/li&gt;&#xA;&lt;/ol&gt;</description>
    </item>
    <item>
      <title>10 मुग्धाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/10_mugdhAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/10_mugdhAdhikaraNam/</guid>
      <description>&lt;ol start=&#34;14&#34;&gt;&#xA;&lt;li&gt;&#xA;&lt;p&gt;जाग्रत्स्वप्नौ न बाह्यावगमविरहितौ श्वासपूर्णा सुषुप्तिः&lt;br&gt;&#xA;तस्मान्मुग्धिर्मृतिस्स्यात् प्रशमितकरणप्राणवर्गेति चेन्न ।&lt;br&gt;&#xA;मृत्यादेर्हेतुभेदात्स्थितिमृतिविशयादुत्थितेरानियत्यात्&lt;br&gt;&#xA;मर्तुं प्रक्रम्य मध्ये विरमति विधिनेत्यत्र तुर्यार्धभावः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;जन्तूनां जागरादिस्थितिषु भवति यद्वैशसं दर्शितं तत्&lt;br&gt;&#xA;तत्तत्स्थानेषु योगेऽप्यनघशुभगुणं ब्रह्म संशोध्यतेऽत्र ।&lt;br&gt;&#xA;संसर्गैक्यादिमूलान् परिहरति ततो दोषवर्गानुभाभ्यां&lt;br&gt;&#xA;हीनत्वौदार्यहानी परमपनयते नीतियुग्मेन नेतुः ॥&lt;/p&gt;&#xA;&lt;/li&gt;&#xA;&lt;/ol&gt;</description>
    </item>
    <item>
      <title>11 उभयलिङ्गाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/11_ubhayalingAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/11_ubhayalingAdhikaraNam/</guid>
      <description>&lt;ol start=&#34;16&#34;&gt;&#xA;&lt;li&gt;&#xA;&lt;p&gt;नैर्गुण्यं निर्गुणोक्तेर्गुणवचनमिहाविद्यधर्मार्थवादो&lt;br&gt;&#xA;नैर्दोष्यं वस्तुवृत्त्या तदितरदखिलं स्वाप्नभोगादितुल्यम् ।&lt;br&gt;&#xA;इत्थं जीवेशभूमापहरणकुहनावादमोमुह्यमानान्&lt;br&gt;&#xA;क्षेप्तुं नस्थानतोऽपीत्यधिकरणमथारभ्यतेऽनेकशृङ्गम् ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;हेयं वस्तु स्वतो यत् स्थितिरिह हि भवेद् दुःखकृत्स्वेच्छयापि&lt;br&gt;&#xA;त्याज्यत्वं नान्यथा स्यादिति न निरुपधेर्हेयभावस्य हानेः ।&lt;br&gt;&#xA;नित्यस्वातन्त्र्यभाजो भविन इव दशाभेदतो नाप्यवद्यं&lt;br&gt;&#xA;श्रुत्यैवैकत्र देहे परतदितरयोश्शुद्ध्यशुद्धी ह्यधीते ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;ब्रह्मक्षत्रादिदेहेष्वणुरिव विभुरप्यात्मभावेन तिष्ठन्&lt;br&gt;&#xA;तत्तच्छब्दाभिलप्यस्तदिह स न कथं तत्तदादेशवश्यः ।&lt;br&gt;&#xA;मैवं, न ज्ञाप्यतेऽसावविदितविरहाच्छासितृत्वान्न शास्यः&lt;br&gt;&#xA;किञ्चिज्ज्ञो ह्यन्यतन्त्रो जगति हितविदा बोध्यते प्रेर्यते च ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;उत्सर्गेणापवादं न खलु नयविदः क्षोभणीयं क्षमन्ते&lt;br&gt;&#xA;तस्मात् ब्राह्मे गुणादौ विधिविषयमतिक्रम्य तिष्ठेन्निषेधः ।&lt;br&gt;&#xA;एवं शान्ते विरोधे नहि समविषयापच्छिदान्यायसिद्धिः&lt;br&gt;&#xA;दृष्टो नित्यं निषेधः पर इह च ततस्स्यादुपक्रान्तिनीतिः ॥&lt;/p&gt;</description>
    </item>
    <item>
      <title>12 अहिकुण्डलाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/12_ahikuNDalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/12_ahikuNDalAdhikaraNam/</guid>
      <description>&lt;ol start=&#34;22&#34;&gt;&#xA;&lt;li&gt;&#xA;&lt;p&gt;विश्वस्रष्टुस्स्वदुःखप्रजननमिह न स्वांशतोऽचित्त्वकॢप्तौ&lt;br&gt;&#xA;मृत्तत्कार्यादिकञ्च स्वरसमिह बहूदाहृतं सप्रतिज्ञम् ।&lt;br&gt;&#xA;तस्मादव्याकृतादिर्विहरणनियता विक्रियैवेति चेन्न&lt;br&gt;&#xA;स्वांशे मौढ्यं वितन्वन्विहरति भगवानित्यनर्थानपोहात् ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;कश्चिन्नित्योऽचिदंशो विविधविकृतिमान् ब्रह्मणीत्याहुरेके&lt;br&gt;&#xA;फेनादिन्यायतोऽन्ये सति विकृतिवशाद् ज्ञाज्ञसर्वज्ञभागान् ।&lt;br&gt;&#xA;चन्द्रज्योत्स्नादिनीत्या कतिचिदिह जगद्ब्रह्मणोरैकजात्यं&lt;br&gt;&#xA;सर्वे ते सर्ववेदस्वरसगतिहतेरत्र वित्रासनीयाः ॥&lt;/p&gt;&#xA;&lt;/li&gt;&#xA;&lt;/ol&gt;</description>
    </item>
    <item>
      <title>13 पराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/13_parAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/13_parAdhikaraNam/</guid>
      <description>&lt;ol start=&#34;24&#34;&gt;&#xA;&lt;li&gt;&#xA;&lt;p&gt;सेतुं तीर्त्वेत्यधीतेः परिमितिवचनात् प्राप्यसम्बन्धितोक्ते-&lt;br&gt;&#xA;रन्याधिक्यश्रुतेरप्यतिवहननयात्कारणं प्रापकं स्यात् ।&lt;br&gt;&#xA;प्राप्यं त्वन्यद्भवेदित्यसदनवधिके कारणे प्राप्यतोक्तेः&lt;br&gt;&#xA;सेतुत्वाद्युक्तिरस्मिन् बहुभिरविहतां वृत्तिमङ्गीकरोतु ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;सेतुत्वं सेतुतुल्याद्विधरणनियमाद्बन्धनाद्वात्र युक्तं&lt;br&gt;&#xA;व्याप्तेऽप्यस्मिन्नुपाधेः परिमितिवचनं सार्थकं सूत्रितं प्राक् ।&lt;br&gt;&#xA;चातुष्पद्यञ्च तत्तन्मतिसमनुगुणं कल्प्यतेऽनन्तभूम्नः&lt;br&gt;&#xA;स्वस्येत्येवामृतस्येत्यभिहितमथवा मुक्तिरेवामृतं स्यात् ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;अन्यस्याधिक्यवादे परमवधितया कारणं यत्र दृष्टं&lt;br&gt;&#xA;तत्र ह्यव्याकृतादिस्तदवधिरितरापेक्षयासौ परश्च ।&lt;br&gt;&#xA;यस्मादन्यत्परं नेत्यभिहितविषये तत्परोक्तेरयुक्तेः&lt;br&gt;&#xA;एवन्त्वादित्यनूक्तिस्तत इति यदि वा व्याप्ययुक्तं तदस्तु ॥&lt;/p&gt;&#xA;&lt;/li&gt;&#xA;&lt;/ol&gt;</description>
    </item>
    <item>
      <title>14 फलाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/14_phalAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/3/2/14_phalAdhikaraNam/</guid>
      <description>&lt;ol start=&#34;27&#34;&gt;&#xA;&lt;li&gt;&#xA;&lt;p&gt;आराध्यः कर्मकाण्डस्थितनयनिवहस्थापितानां क्रियाणां&lt;br&gt;&#xA;अध्यक्षो देवतानामनुपधिमहिमा मध्यकाण्डोदितानाम् ।&lt;br&gt;&#xA;अत्राप्येतावतोक्तो भवभयचकितप्राप्त्युपास्त्येकलक्ष्यं&lt;br&gt;&#xA;तत्तच्छास्त्रार्थयोग्यं दिशति फलमिति स्थाप्यतेऽथात्युदारः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;कृष्यादेर्मर्दनादेरपि भवति फलं द्वारतो वान्यथा वा&lt;br&gt;&#xA;धर्माणां साधनत्वं श्रुतिभिरवगतं दोषबाधोज्झिताभिः ।&lt;br&gt;&#xA;तस्मादीशप्रसादात्फलमिति तु वचस्तत्प्रशंसेति चेन्न&lt;br&gt;&#xA;श्रौताराध्यप्रसादत्यजनकदनतोऽपूर्वकॢप्तेरयोगात् ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;यद्यप्याराध्यमूलं फलमपि फलितं देवताधिक्रियायां&lt;br&gt;&#xA;कर्मापेक्षा तथोक्ता फलजननपरप्रेरणादौ तथापि ।&lt;br&gt;&#xA;साक्षित्वानादरत्वप्रभृतिपरगुणान् प्रेक्ष्य तत्प्रीणनादौ&lt;br&gt;&#xA;शङ्कातङ्कैर्निरुद्धांस्त्वरयितुमधुना तादृशोदारतोक्तिः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;सम्राजस्सानुकम्पात्पितुरुचितविदस्साम्यभाजो वदान्यात्&lt;br&gt;&#xA;स्थाने विन्दन्ति पुत्रा नियतरुचिभिदायन्त्रितास्तं तमर्थम् ।&lt;br&gt;&#xA;तत्र प्राप्यं स्वतो यद्विहतिरिह यतस्तत्प्रशान्तिश्च यस्माद्&lt;br&gt;&#xA;देयं यच्चाविशेषाद्दमनमपि यथालोकमत्रापि तत्स्यात् ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;शुद्धानन्दे तदित्थं शुभगुणजलधौ सत्यनित्यस्वदेहे&lt;br&gt;&#xA;देवीभूषायुधाद्यैरतिशयिनि कनद्भोगलीलाविभूतौ ।&lt;br&gt;&#xA;शेषित्वाधारभावप्रभृतिबहुविधस्थास्नुसम्बन्धदीप्ते&lt;br&gt;&#xA;दृष्टिस्स्वर्गापवर्गप्रसवितरि हरौ निर्निमेषा श्रुतिर्नः ॥&lt;/p&gt;</description>
    </item>
  </channel>
</rss>
