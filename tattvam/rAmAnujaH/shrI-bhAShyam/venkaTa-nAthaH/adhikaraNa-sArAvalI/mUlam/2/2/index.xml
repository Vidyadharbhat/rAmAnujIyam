<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/</link>
    <description>Recent content in &#43;२ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/index.xml" rel="self" type="application/rss+xml" />
    <item>
      <title>11 रचनानुपपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/11_rachanAnupapattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/11_rachanAnupapattyadhikaraNam/</guid>
      <description>&lt;ol start=&#34;176&#34;&gt;&#xA;&lt;li&gt;&#xA;&lt;p&gt;बाधाभावादकम्पे स्थितवति निगमैर्ब्रह्महेतुत्ववादे&lt;br&gt;&#xA;भूयः किं वीतरागो वदति परपरीवादमत्रेत्ययुक्तम्।&lt;br&gt;&#xA;प्रख्यातप्राच्यनैकप्रतिसमयभवन्मन्दसन्देहशान्त्यै&lt;br&gt;&#xA;तुल्यत्वभ्रान्तिसिद्धा प्रकरणसमता तर्कपादे हि वार्या।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;षड्विंशालम्बिसांख्यं स्फुटतरपठितं भारते योगतुल्यं&lt;br&gt;&#xA;तत्स्थत्वात् पञ्चविंशस्त्विति च निगदितस्सर्वतत्त्वान्तरात्मा।&lt;br&gt;&#xA;तस्मात् सेशानतन्त्रं श्रुतिसमधिगतं स्थापयित्वाऽथ सूत्रैः&lt;br&gt;&#xA;पक्षं त्वीशानपेक्षं प्रतिवदति नयैरुत्कटप्रत्यवायम्।।&lt;/p&gt;&#xA;&lt;/li&gt;&#xA;&lt;/ol&gt;&#xA;&lt;p&gt;178.अव्यक्तादीन्पदार्थाननुमितिमुखतस्स्थापयन्तस्स्वबुद्ध्या&lt;br&gt;&#xA;षट्त्रिंशत्तत्त्ववादप्रभृतिषु न कथं सङ्गमिच्छन्ति सांख्याः।&lt;br&gt;&#xA;तुल्याक्षेपोपपत्तीश्श्रुतिनियतिमुचां कल्पनास्सम्मृशन्तो&lt;br&gt;&#xA;दृष्टं नापह्नुवीरन् लघुमनुमिनुयुश्शेषमिच्छन्ति शास्त्रात्।।&lt;/p&gt;&#xA;&lt;ol start=&#34;179&#34;&gt;&#xA;&lt;li&gt;&#xA;&lt;p&gt;कार्यं किञ्चित् कुविन्दप्रभृतिविरचितं दृश्यतेऽन्यच्च सर्वं&lt;br&gt;&#xA;कर्त्रायत्तं श्रुतं तत् क्वचिदपि न पराधीनताभङ्गदृष्टिः।&lt;br&gt;&#xA;पङ्ग्वन्धक्षीरपाथस्तृणजलदतटिद्वाय्वयस्कान्तपूर्वैः&lt;br&gt;&#xA;दृष्टान्तैर्न त्वदिष्टं फलति तदखिलं चेतनाधिष्ठितं नः।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;नन्वत्राचेतनानां स्वसमुचितविधौ कर्त्रधीनत्वमुक्तं&lt;br&gt;&#xA;शास्त्रारम्भे विधातुर्व्यनुददनुमितिं किं परस्सूत्रकारः।&lt;br&gt;&#xA;पृच्छेयं नातितुच्छा शृणु तदवहितस्सर्वकृन्नानुमातुं&lt;br&gt;&#xA;नापह्नोतुं च शक्यस्तदुभयनियमादर्शनादित्यमंस्त।।&lt;/p&gt;</description>
    </item>
    <item>
      <title>12 महद्दीर्घाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/12_mahaddIrghAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/12_mahaddIrghAdhikaraNam/</guid>
      <description>&lt;ol start=&#34;183&#34;&gt;&#xA;&lt;li&gt;&#xA;&lt;p&gt;कल्प्योपादनमेकं परममहदधिक्षित्य नानाविधाणू-&lt;br&gt;&#xA;पादानौघस्य दृष्टात् समधिकवपुषः कल्पनेऽनिष्टमाह।&lt;br&gt;&#xA;प्राज्ञाधिष्ठानशून्यप्रकृतिपरिणतिः प्राङ्निरस्ताऽथ सेशं&lt;br&gt;&#xA;सूक्ष्माणुद्रव्यमूलद्व्यणुकमुखजगत्सृष्टिपक्षं पिनष्टि।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;प्रागेवारम्भणोक्तावपहृतविषया प्रागसद्द्रव्यक्लृप्तिः&lt;br&gt;&#xA;काणादानामिदानीं क्षिपति बहुमुखं कारणप्रक्रियांशम्।&lt;br&gt;&#xA;त्रेधा हेतौ विभक्ते त्वनुमितिशरणैस्तत्तदंशैर्यथार्हं&lt;br&gt;&#xA;व्याघातादीन्विकल्पक्रमविविधगतीन् व्याहरत्यत्र सूत्रैः।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;दृष्टस्याणोः प्रसूतिं द्व्यणुकमणुमपि स्थापयन्तोऽनुमित्या&lt;br&gt;&#xA;दृष्टाकारानुसारान्न निरवयवताद्यत्र वक्तुं क्षमेरन्।&lt;br&gt;&#xA;सर्वं सह्येत सूक्ष्मे प्रमितिपरवतां जालकालोकलक्ष्ये&lt;br&gt;&#xA;तद्भागान् ख्यापयेद्वा स्मृतिरफलतया त्वान्यपर्येण नेया।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;विश्रान्तिर्न क्वचिच्चेदवयवनिवहानन्त्यतो मानसाम्यं&lt;br&gt;&#xA;माषक्षोणीभृतोस्स्यादिति यदि तदसत्तारतम्यादनन्ते।&lt;br&gt;&#xA;वैषम्यं पक्षमासप्रभृतिषु नियतं नह्यनन्तेष्वनिष्टं&lt;br&gt;&#xA;पारावर्यञ्च जात्योर्न किमनुकथितं व्यक्त्यनन्तत्वसाम्ये।।&lt;/p&gt;&#xA;&lt;/li&gt;&#xA;&lt;/ol&gt;&#xA;&lt;p&gt;187.नादृष्टं किञ्चिदन्यच्छ्रुतिसरणिजुषां देवतानुग्रहादे-&lt;br&gt;&#xA;रन्यत्वे तस्य तज्ज्ञैरधिकयतनवत् क्लृप्तिरादौ व्युदस्ता।&lt;br&gt;&#xA;यत्ने यत्नानपेक्षां न किमनुमनुते स्याददृष्टेऽपि तद्वत्&lt;br&gt;&#xA;भूतस्थादृष्टवादे द्व्यणुकृदणुगतादृष्टकल्पोऽत्र लूनः।।&lt;/p&gt;</description>
    </item>
    <item>
      <title>13 समुदायाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/13_samudAyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/13_samudAyAdhikaraNam/</guid>
      <description>&lt;ol start=&#34;190&#34;&gt;&#xA;&lt;li&gt;&#xA;&lt;p&gt;बाह्योक्ताचारभागश्श्रुतिविहतिवशाज्जैमिनीये निरस्त-&lt;br&gt;&#xA;स्तत्त्वांशं तर्कितं तैः प्रतिवदति गुरुर्जैमिनेरत्र पादे।&lt;br&gt;&#xA;निर्धूतं तत्र पूर्वं निरुपधिकनयैरर्धवैनाशिकोक्ते&lt;br&gt;&#xA;पक्षान्वैनाशिकानां जिनगिरिशमतक्षेपतः प्राक् क्षिणोति।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;बुद्धोऽसौ स्वावतारैस्सह परिगणितः श्रीधरेण स्वशास्त्रे&lt;br&gt;&#xA;सर्वज्ञो नैव मुह्येन्न च निखिलसुहृद्विप्रलिप्सेत कञ्चित् ।&lt;br&gt;&#xA;तस्माद्बुद्धोक्तभङ्गे भजति भिदुरतां सात्त्वतादीति चेन्न&lt;br&gt;&#xA;स्वाभीष्टप्रत्यनीकप्रमथनमनसा मोहनादिप्रवृत्तेः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;दुर्वारा मोहनेच्छा निखिलजनयितुः केन मोहोऽन्यथा न-&lt;br&gt;&#xA;स्तस्मात्कर्मानुरूपन्दिशति फलमसौ तत्त्वबोधं भ्रमं वा।&lt;br&gt;&#xA;स्वोक्त्यादेस्सिद्धमेतन्निरुपधि विषमो नैव तस्मात् समोक्तिः&lt;br&gt;&#xA;कारुण्याद्विप्रलिप्सा न यदि वृजिनजं नेशनिघ्नं फलं स्यात्।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;कल्प्यो बोद्धेति सर्वे सुगतमतविदो बोध्मध्यक्षमेके&lt;br&gt;&#xA;बुध्याकारानुमेयं कतिचन कतिचित् बोध्यमिथ्यात्वमाहुः।&lt;br&gt;&#xA;तत्तुल्यन्यायतोऽन्यो धियमपि जगदुः संवृतेरेव सिद्धां&lt;br&gt;&#xA;तान्सर्वांस्तर्कमानैर्द्यति दितिजगुरूनद्य वैभाषिकादीन् ।।&lt;/p&gt;</description>
    </item>
    <item>
      <title>14 उपलब्ध्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/14_upalabdhyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/14_upalabdhyadhikaraNam/</guid>
      <description>&lt;ol start=&#34;196&#34;&gt;&#xA;&lt;li&gt;&#xA;&lt;p&gt;न ग्राह्यग्राहकौ स्तः क्वचिदपि विविधानादिसन्तानचित्रो&lt;br&gt;&#xA;बुद्ध्यात्मा त्र्यात्मकोऽद्य स्फुरति भवदशातिक्रमे स्वात्मनैव ।&lt;br&gt;&#xA;योगाचारोक्तिरित्थं विषयविषयिणोर्बोधबाधौ समानौ&lt;br&gt;&#xA;मन्वानैर्वारणीया स्वपरविभजनाद्यत्र न क्वापि सिद्ध्येत् ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;बुद्ध्यैक्यं बोध्यबोद्ध्रोर्न घटत इह ते सत्ययोरन्ययोर्वा&lt;br&gt;&#xA;भिन्नत्वे ग्राह्यलक्ष्मक्षतिमभिमनुषे नात्र चित्रैक्यमर्थ्यम् ।&lt;br&gt;&#xA;चित्रं द्रव्यं गुणं वा किमिति न च विदुः केऽपि भिन्नैकरूपं&lt;br&gt;&#xA;तेनात्मख्यातिवादे स्थितिमिह भजतु स्वप्रकाशत्वमात्रे ॥&lt;/p&gt;&#xA;&lt;/li&gt;&#xA;&lt;/ol&gt;</description>
    </item>
    <item>
      <title>15 सर्वथानुपपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/15_sarvathAnupapattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/15_sarvathAnupapattyadhikaraNam/</guid>
      <description>&lt;ol start=&#34;198&#34;&gt;&#xA;&lt;li&gt;&#xA;&lt;p&gt;सत्त्वेऽसत्त्वे द्वये च द्वितयपरिहृतावप्यनिष्टप्रसङ्गै-&lt;br&gt;&#xA;स्सर्वं शून्यञ्चतुष्कोट्यतिगतमिति नामानतस्स्वेष्टवादात् ।&lt;br&gt;&#xA;अक्षोभ्यन्तत् प्रहाणे परमतमसती संवृतिर्नार्थसिद्ध्यै&lt;br&gt;&#xA;तस्मादित्थं निषेधो निरुपधिक इह क्वाप्यदृष्टो न कल्प्यः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;प्राक्पश्चात् सत्त्वहानेर्गगनकुसुमवत् स्यान्न मध्येऽपि कार्यं&lt;br&gt;&#xA;मैवन्तत्रैव दृष्टेर्न यदि कथमसौ मध्यकार्यादिशब्दः ।&lt;br&gt;&#xA;कार्यारम्भे निदानं विकृतिमदुत नेत्यादिचिन्ताऽपि वन्ध्या&lt;br&gt;&#xA;सामग्र्या कार्यसिद्धेर्भजति च गुणतां कारणस्यानवस्था ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;साध्यं हेतुस्तदङ्गप्रभृति च यदि वस्संवृतेरेव सिद्ध्ये-&lt;br&gt;&#xA;दस्माद्वाक्यानुरोधादिह न कथमसिद्ध्यादिदोषा भवेयुः ।&lt;br&gt;&#xA;तत्र प्रामाण्यबुद्धिर्न यदि पठत तन्मानमित्यस्मदुक्तिं&lt;br&gt;&#xA;वस्तुस्थित्या न मानं तदिति यदि समं त्वन्मतस्थापकेऽपि ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;अख्यातिस्त्वन्यथाधीर्विषयरहितधीस्सानधिष्ठानबुद्धि-&lt;br&gt;&#xA;र्बाह्यार्थाकारयोगस्सदसदितरधीश्शून्यधीरात्मधीश्च ।&lt;br&gt;&#xA;भ्रान्तौ सर्वत्र तत्तत्परमतकथकैरादृताः पक्षभेदाः&lt;br&gt;&#xA;प्रायो बुद्धिर्यथार्था श्रुतिविदभिमता क्वापि भेदाग्रहादि ॥&lt;/p&gt;</description>
    </item>
    <item>
      <title>16 एकस्मिन्नसंभवाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/16_ekasminnasaMbhavAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/16_ekasminnasaMbhavAdhikaraNam/</guid>
      <description>&lt;ol start=&#34;202&#34;&gt;&#xA;&lt;li&gt;&#xA;&lt;p&gt;संवादात् क्वापि भागे जिनमुनिवचसश्शेषमप्यस्तु मानं&lt;br&gt;&#xA;तस्मात्तेनोपरोध्योपनिषदिति कचोल्लुञ्छनानां दुराशा ।&lt;br&gt;&#xA;वैषम्यस्यापि दृष्टेर्न यदि सुगतवागेवमेवास्तु सत्या&lt;br&gt;&#xA;तेनान्योन्यं निरोधात् पुरुषवचनयोरप्रकम्प्या श्रुतिर्नः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;सच्चासच्च द्वयञ्च द्वितयसमधिकं तच्च पूर्वैस्सहेति&lt;br&gt;&#xA;स्यादस्तीत्यादिवाचा परिहितगगनैर्गीयते सप्तभङ्गी ।&lt;br&gt;&#xA;व्याघातस्तैर्यदीष्टस्स्वसमयविहतिर्यद्यनिष्टः परोक्ते-&lt;br&gt;&#xA;स्तद्वाक्यैर्न क्षतिस्स्यान्न च निरुपधिकः क्वाप्यसत्वादियोगः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;वृद्धिह्रासौ यथार्हं प्रतितनु भविनां देहभङ्गे विमानं&lt;br&gt;&#xA;मुक्तौ नित्योर्ध्वयानप्रभृति गुरुतया नित्यपातं क्षमादेः ।&lt;br&gt;&#xA;धर्मादेर्व्यापकत्वं गगनवदथवा तादृशं पुद्गलत्वं&lt;br&gt;&#xA;दुस्तर्कैः कल्पयन्तश्श्रुतिनयकुशलैर्दूरमुत्सारणीयाः ॥&lt;/p&gt;&#xA;&lt;/li&gt;&#xA;&lt;/ol&gt;</description>
    </item>
    <item>
      <title>17 पशुपत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/17_pashupatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/17_pashupatyadhikaraNam/</guid>
      <description>&lt;ol start=&#34;205&#34;&gt;&#xA;&lt;li&gt;&#xA;&lt;p&gt;सर्वं जानाति रुद्रश्श्रुतिषु च महितस्सत्यवादी च दृष्टः&lt;br&gt;&#xA;प्रख्यातं तद्व्रतञ्च क्वचिदुपनिषदीत्यस्तु मानं तदुक्तिः ।&lt;br&gt;&#xA;मैवं, देवेन दैत्यप्रमथनरुचिना मोहशास्त्राणि कुर्वि-&lt;br&gt;&#xA;त्यादिष्टो ह्येष तन्त्रं निजमकृत ततस्तन्न शिष्टोपजीव्यम् ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;प्राजापत्ये हि वाक्ये प्रकटमुपनिषत् प्राह देहात्मवादं&lt;br&gt;&#xA;चक्रे लोकायतं तत् सुरगुरुरभजन्मोहनत्वं मुकुन्दः ।&lt;br&gt;&#xA;कण्वस्थाने च लौकायतिकपरिबृढा भारतेऽपि प्रगीताः&lt;br&gt;&#xA;कार्यार्थं विप्रलम्भस्तदिह पशुपतेस्तद्वदेवोपपन्नः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;शैवाद्याख्याविशेषैः पशुपतिसमयस्स्याच्चतुर्धाऽन्यथा वा&lt;br&gt;&#xA;श्रुत्याऽन्योन्यं च बाधस्स्फुट इह तदसौ शापदुष्टार्ह उक्तः ।&lt;br&gt;&#xA;अग्राह्यान् वैदिकानामनुसृतनिगमास्सस्मरुस्तत्प्रविष्टान्&lt;br&gt;&#xA;तत्त्वेऽप्यत्रान्यथात्वं सुगतजिनमतानन्तरोक्तिः क्रमाप्ता ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;निष्ठा सर्वेषु नारायण इति वचनाद्धेत्वहन्तव्यतोक्ते-&lt;br&gt;&#xA;र्मानत्वोक्त्या च तन्त्रान्तरमपि महितं वेदवद्भारतादौ ।&lt;br&gt;&#xA;नातो बौद्धादिवत्तन्निरसनमिति चेत् सत्यमंशे तु बाध-&lt;br&gt;&#xA;स्स्यान्नासौ पञ्चरात्रे क्वचिदपि तदिह स्वीकृतिर्वेदतुल्या ॥&lt;/p&gt;</description>
    </item>
    <item>
      <title>18 उत्पत्त्यसंभवाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/18_utpattyasaMbhavAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/2/18_utpattyasaMbhavAdhikaraNam/</guid>
      <description>&lt;ol start=&#34;210&#34;&gt;&#xA;&lt;li&gt;&#xA;&lt;p&gt;प्रामाण्यं कर्मकाण्डस्मृतिनयवशतस्सात्त्वतस्यापि सिद्धं&lt;br&gt;&#xA;पादेऽस्मिन् संगतिश्च प्रतिमतदमने नास्त्यमुष्येति चेन्न ।&lt;br&gt;&#xA;प्रत्यर्थित्वं विरोधभ्रममपनयता पञ्चरात्रस्य वार्यं&lt;br&gt;&#xA;दुस्तर्काद्युत्थितोक्त्या तदितरसमयेष्वित्यनुस्यूतसिद्धिः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;दृष्टाऽस्मिन्वेदनिन्देत्यनभिमतमृषेस्सात्त्वते वैदिकत्वं&lt;br&gt;&#xA;मैवं वैशद्यमूलस्तुतिपरवचने वेदवैरस्यहानेः ।&lt;br&gt;&#xA;संगृह्याम्नायसारं प्रणयति भगवांस्तद्धि भक्तानुकम्पी&lt;br&gt;&#xA;श्रौतस्मार्तादिवच्च व्यभजदिह विभुर्वैदिकं तान्त्रिकं च ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;वेदानां मानतोक्तेस्तदनुसरणतस्स्वस्य तन्मूलतोक्त्या&lt;br&gt;&#xA;व्यावृत्तिर्भाति बाह्यागमत इति न तत्तुल्यभावोक्तिरार्षी ।&lt;br&gt;&#xA;का हानिः क्षुद्रविद्याशबलमिति यथा तादृशे वेदभागे&lt;br&gt;&#xA;मोक्षस्य प्रत्ययार्थं त्वगणिषत परं सात्त्वते सिद्धिभेदाः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;जीवस्योपत्तिमाह प्रथयति च मनो जीवतत्त्वप्रसूतं&lt;br&gt;&#xA;तच्चाहंकारहेतुं व्यपदिशति ततः पञ्चरात्रं न मानम् ।&lt;br&gt;&#xA;मैवं जीवादिवाचो ह्यभिदधति विभोर्व्यूहभेदानिहात-&lt;br&gt;&#xA;स्यात्तत्तत्त्वाभिमानान्नियतिमधिगता तेषु तत्तत्समाख्या ॥&lt;/p&gt;</description>
    </item>
  </channel>
</rss>
