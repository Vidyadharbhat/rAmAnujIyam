<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/index.xml" rel="self" type="application/rss+xml" />
    <item>
      <title>27 उपोद्घातम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/27_upodghAtam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/27_upodghAtam/</guid>
      <description>&lt;ol&gt;&#xA;&lt;li&gt;&#xA;&lt;p&gt;अक्षाद्युत्पत्त्यनूक्तौ नहि फलमधिकाशङ्कनं त्वत्र मन्दं&lt;br&gt;&#xA;तत्संख्यादेः परीक्षाऽप्यनुकृतबलिभुग्दन्तचिन्तेति चेन्न ।&lt;br&gt;&#xA;एतेष्वब्रह्मकार्यं किमपि कथयतां बाधनेनार्थवत्त्वात्&lt;br&gt;&#xA;तत्साक्षात्संगतिस्स्यात् प्रथमचरमयोर्मध्यमानां प्रसङ्गात् ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;अष्टावत्राधिकाराः प्रथममिह वियन्नीतिरुक्तेन्द्रियाणां&lt;br&gt;&#xA;तेजोबन्नोक्तनीतिं द्रढयति चरमे व्यष्टिभेदस्य सृष्टौ ।&lt;br&gt;&#xA;संख्यामानादिचिन्तास्वपि तदुपहितोपासनाद्यैः फलं स्यात्&lt;br&gt;&#xA;प्राणादिभ्यः प्रमाता पृथगिति विशदीकर्तुमप्येष पादः ॥&lt;/p&gt;&#xA;&lt;/li&gt;&#xA;&lt;/ol&gt;</description>
    </item>
    <item>
      <title>28 प्राणोत्पत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/28_prANotpattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/28_prANotpattyadhikaraNam/</guid>
      <description>&lt;ol start=&#34;3&#34;&gt;&#xA;&lt;li&gt;अग्रे सत्तामृषीणां श्रुतिरभिदधती प्राणतां वक्ति तेषां&lt;br&gt;&#xA;नात्र ब्रह्मैव वाच्यं बहुवचनहतेस्तेन नित्याक्षसिद्धिः ।&lt;br&gt;&#xA;मैवं तत्सृष्टिदार्ढ्याद्बहुवचनमिदं पाशनीत्यैव नेयं&lt;br&gt;&#xA;प्राणर्षित्वे परात्मन्यपि हि सुघटिते तन्निरुक्त्यादिसाम्यात् ॥&lt;/li&gt;&#xA;&lt;/ol&gt;</description>
    </item>
    <item>
      <title>29 सप्तगत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/29_saptagatyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/29_saptagatyadhikaraNam/</guid>
      <description>&lt;ol start=&#34;4&#34;&gt;&#xA;&lt;li&gt;&#xA;&lt;p&gt;सप्त प्राणाश्चरन्तीत्युदितमभिहितास्ते विशिष्यापि योगे&lt;br&gt;&#xA;तस्मात् सप्तेन्द्रियाणीत्यसदधिकवचोदृष्टितोऽत्रान्यपर्यात् ।&lt;br&gt;&#xA;लक्ष्मैषां सात्त्विकाहंकरणपरिणतिद्रव्यता चाविशिष्टा&lt;br&gt;&#xA;भेदेनोक्तिः प्रधाने मनसि फलवती कर्मबोधेन्द्रियेभ्यः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;देहव्याप्येकमक्षं कतिचिदकथयन् भागतो भिन्नकृत्यं&lt;br&gt;&#xA;केचित् कर्मेन्द्रियाणि श्रुतिपथविमुखास्तत्यजुः क्षुद्रतर्कैः ।&lt;br&gt;&#xA;क्षेत्रज्ञस्याहुरेके सह करणगणं बुद्ध्यहङ्कारचित्तै-&lt;br&gt;&#xA;रन्ये तं चित्तवर्जं निजगदुरिति तानर्थतोऽत्र व्युदास ॥&lt;/p&gt;&#xA;&lt;/li&gt;&#xA;&lt;/ol&gt;</description>
    </item>
    <item>
      <title>30 प्राणाणुत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/30_prANANutvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/30_prANANutvAdhikaraNam/</guid>
      <description>&lt;ol start=&#34;6&#34;&gt;&#xA;&lt;li&gt;सर्वेष्वानन्त्यवादात् परिमितिनियमानुक्तितश्चेन्द्रियाणां&lt;br&gt;&#xA;व्याप्तिस्सिद्धेति चेन्न प्रयदखिलतनूत्क्रान्तिगत्यागतिभ्यः ।&lt;br&gt;&#xA;वृत्त्या दूरस्थधीस्स्याद्भजनविधिपरेऽनन्ततोक्तिस्स्वकार्यैः&lt;br&gt;&#xA;कन्दस्थानां च तत्तत्तनुषु विकृतिमद्द्रव्यभावात् पृथुत्वम् ॥&lt;/li&gt;&#xA;&lt;/ol&gt;</description>
    </item>
    <item>
      <title>31 वायुक्रियाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/31_vAyukriyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/31_vAyukriyAdhikaraNam/</guid>
      <description>&lt;ol start=&#34;7&#34;&gt;&#xA;&lt;li&gt;प्राणः प्रागुक्तनीत्या परजनित इति स्थापिते वायुमात्रं&lt;br&gt;&#xA;देहान्तस्तत्क्रिया वा स इति न पृथगुत्पत्तिवादात् सहाऽस्य ।&lt;br&gt;&#xA;द्रव्यत्वं द्रव्यवर्गे पठनत उचितं नैष तत्त्वान्तरं स्यात्&lt;br&gt;&#xA;तेजस्त्वे वाय्ववस्थात्यजनवदिह तत्त्यागहानेः कदाऽपि ॥&lt;/li&gt;&#xA;&lt;/ol&gt;</description>
    </item>
    <item>
      <title>32 श्रेष्ठाणुत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/32_shreShThANutvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/32_shreShThANutvAdhikaraNam/</guid>
      <description>&lt;ol start=&#34;8&#34;&gt;&#xA;&lt;li&gt;उक्तः प्राणस्त्रिलोक्या सम इति स जगद्व्यापकोऽस्त्वित्ययुक्तं&lt;br&gt;&#xA;जीवाक्षन्यायतस्तत्सहपठिततदुत्क्रान्तिगत्यादिबाधात् ।&lt;br&gt;&#xA;स्तुत्यर्था सर्वसाम्यश्रुतिरिह करणक्षेत्रधृत्यादिहेतौ&lt;br&gt;&#xA;देहेऽनल्पोपकारस्स्फुरति च दशधा वृत्तिभेदैर्विभक्तः ॥&lt;/li&gt;&#xA;&lt;/ol&gt;</description>
    </item>
    <item>
      <title>33 ज्योतिराद्यधिष्ठानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/33_jyotirAdyadhiShThAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/33_jyotirAdyadhiShThAnAdhikaraNam/</guid>
      <description>&lt;ol start=&#34;9&#34;&gt;&#xA;&lt;li&gt;भोक्तॄणां देवतानामपि तनुकरणाधिष्ठितिर्नेशतन्त्रा&lt;br&gt;&#xA;तत्स्वातन्त्र्यप्रदानादिति न तनुभृतस्तच्छरीरं हि सर्वे ।&lt;br&gt;&#xA;नित्ये तत्पारतन्त्र्ये क्वचिदपि न भवेद्राजसामन्तनीतिः&lt;br&gt;&#xA;प्राणन्यायात् प्रभुत्वं तदिह परवशं चेतनानां स्वशक्ये ॥&lt;/li&gt;&#xA;&lt;/ol&gt;</description>
    </item>
    <item>
      <title>34 इन्द्रियाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/34_indriyAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/34_indriyAdhikaraNam/</guid>
      <description>&lt;ol start=&#34;10&#34;&gt;&#xA;&lt;li&gt;प्राणोऽपि स्याद्धृषीकं भृशमुपकरणात्तेषु मुख्यत्ववादा-&lt;br&gt;&#xA;दुत्क्रान्त्यादौ च साह्यादिति यदि न पृथक्छब्दत(नै)स्तस्य भेदात् ।&lt;br&gt;&#xA;कण्ठोक्तादिन्द्रियत्वान्मनसि तु घटते गोबलीवर्दनीति-&lt;br&gt;&#xA;र्न प्राणे सात्त्विकाहङ्करणविकृतिता शब्दसाम्यादि मन्दम् ॥&lt;/li&gt;&#xA;&lt;/ol&gt;</description>
    </item>
    <item>
      <title>35 संज्ञामूर्तिकॢप्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/35_saMjnAmUrtikLLiptyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/2/4/35_saMjnAmUrtikLLiptyadhikaraNam/</guid>
      <description>&lt;ol start=&#34;11&#34;&gt;&#xA;&lt;li&gt;&#xA;&lt;p&gt;मन्वाद्यैस्स्मर्यतेऽसौ सरसिजवसतिर्व्यष्टिनामादिकर्ता&lt;br&gt;&#xA;जीवेनानुप्रविश्येत्यपि कथितमतः प्रेष्यकृत्यक्रमो़ऽत्र ।&lt;br&gt;&#xA;तन्नैकोऽहि प्रवेष्टा त्रिवृतमकृत च व्याकरोदित्यधीत-&lt;br&gt;&#xA;स्तत्तज्जीवान्तरात्मा सृजति च भगवांस्तादृशं कार्यजातम् ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;या जीवेनात्मनेति श्रुतिरियमपि न ब्रह्मजीवैक्यमाह&lt;br&gt;&#xA;प्रागेवैकोऽन्तरात्मा वपुरितर इति स्थायिभेदाभिधानात् ।&lt;br&gt;&#xA;तेनेशस्तद्विशिष्टस्वकरणकतयाऽनुप्रवेशेऽपि कर्ता&lt;br&gt;&#xA;जीवे तत्कर्तृतायामिह न हि घटते क्त्वाश्रुतिः कर्तृभेदात् ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;अग्न्यादावण्डमध्यस्थितिमति कथितं रूपभेदैस्त्रिवृत्त्वं&lt;br&gt;&#xA;तेजोबन्नाशितोक्तावपि विशदमिदं तेन वेधास्त्रिवृत्कृत् ।&lt;br&gt;&#xA;मैवं, ब्रह्माण्डसृष्टिर्भवतु कथमसावत्रिवृत्कारपूर्वा&lt;br&gt;&#xA;भुक्तेऽन्नादौ त्रिधोक्ता परिणतिरितरत् सन्निकर्षस्य (कृष्टेः प्र)दृष्टिः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;अक्षाणां जन्मसंख्यापरिमितय इह प्राणवायोस्स्वरूपं&lt;br&gt;&#xA;तत्सौक्ष्म्यं देवतादेस्तदुभयविषयाधिष्ठितौ पारतन्त्र्यम् ।&lt;br&gt;&#xA;प्राणस्यानिन्द्रियत्वं बहुविधचिदचिद्व्यष्टिनामादि चाद्या-&lt;br&gt;&#xA;त्पञ्चीकर्तुः स्वनाभिप्रभवकवचितादूचिरे प्राणपादे ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;नित्यत्वं व्योम्नि वाताद्यणुषु च पुरुषेऽप्यज्ञतादीनपार्थान्&lt;br&gt;&#xA;श्रोत्रादौ भूतताद्यं मनसि च विभुतां नित्यतत्त्वान्तरत्वम् ।&lt;br&gt;&#xA;प्राणेष्वात्मादिभावं स्वपदनियमनस्वैरितां स्वर्गिबृन्दे&lt;br&gt;&#xA;वेधस्युन्मुक्तयन्त्रक्रममपि वदतां पादयुग्मेऽत्र भङ्गः ॥&lt;/p&gt;</description>
    </item>
  </channel>
</rss>
