<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;३ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/</link>
    <description>Recent content in &#43;३ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/index.xml" rel="self" type="application/rss+xml" />
    <item>
      <title>19 द्युभ्वाद्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/19_dyubhvAdyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/19_dyubhvAdyadhikaraNam/</guid>
      <description>&lt;ol start=&#34;99&#34;&gt;&#xA;&lt;li&gt;&#xA;&lt;p&gt;स्पषटैर्जीवादिलिङ्गैर्युतमिह हि वचस्साद्ध्यते ब्रह्मनिष्ठं&lt;br&gt;&#xA;मध्येऽत्राधिक्रियोक्तिस्त्रिषु किमिति न तत्तत्प्रसङ्गात्तदुक्तेः।&lt;br&gt;&#xA;किञ्चास्यामर्धलौकायतिकनिरसनं प्रस्तुतार्थोपयुक्तं&lt;br&gt;&#xA;ब्रह्मोत्कर्षश्च सिद्ध्येद्गलति दिविषदां कारणैक्यभ्रमश्च।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;न्यायास्सप्तैव साक्षात् परविषयतया सङ्घटन्तेऽत्र पादे&lt;br&gt;&#xA;सर्वाधारस्स आत्मा स्वमहिमनिलयस्तत्र तात्पर्यभूमिः।&lt;br&gt;&#xA;तत्सिद्ध्यै शासनाद्यं कथितमिह मिथस्स्यूतमालोचनीयं&lt;br&gt;&#xA;सर्वेशत्वं च षष्ठप्रमितनयमितं पश्चिमन्यायरक्ष्यम्।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;सिद्धं प्रागेव मुण्डोपनिषदि परमं ब्रह्म तद्धर्मभेदै-&lt;br&gt;&#xA;र्भेदोक्तेश्चेत्यकाण्डे किमिति पुनरिमां पिष्टपेषम्पिनष्टि।&lt;br&gt;&#xA;सत्यं क्षेत्रज्ञधर्मैः पटुभिरुपनता प्रक्रियाभेदशङ््का&lt;br&gt;&#xA;प्रख्याप्य प्रत्यभिज्ञामपुनरुदयमुन्मूल्यते शब्दपूर्वैः।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;यस्मिन्नोतम्मनोऽन्यैस्सह करणगणैर्जायते यश्च नाना&lt;br&gt;&#xA;नाड्याधारश्च योऽन्तश्चरति सकरणी कर्मभोक्तेति चेन्न।&lt;br&gt;&#xA;विश्वाधारात्मभावादमृतवितरणान्मुक्तसृप्यत्ववादात्।&lt;br&gt;&#xA;प्रागुक्तप्रक्रियैक्यादनशनसहितात् काशनाच्चान्यसिद्धेः।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;व्याप्ते तत्राक्षमोतं यदि किमिह ततो जन्म चास्येच्छयोक्त-&lt;br&gt;&#xA;न्नाडीचक्रस्य नाभिर्भवति च स परो हार्दरूपेण तिष्ठन्।&lt;br&gt;&#xA;निष्कम्पव्यापिनोऽन्तश्चरणमपि शुभैर्विग्रहैरस्ति लोके&lt;br&gt;&#xA;सौबालाम्नातवद्वा चरणमिदमपि स्यादधिष्ठानमात्रम् ।।&lt;/p&gt;</description>
    </item>
    <item>
      <title>20 भूमाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/20_bhUmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/20_bhUmAdhikaraNam/</guid>
      <description>&lt;ol start=&#34;104&#34;&gt;&#xA;&lt;li&gt;&#xA;&lt;p&gt;आत्माज्ञानाभिलापादनुपरतशुचे नारदाय प्रयुक्तं&lt;br&gt;&#xA;प्राणे सानत्कुमारं विरमति वचनं हिंसनार्हस्स जीवः।&lt;br&gt;&#xA;अल्पप्रत्यर्थिभूमा निरवधिकसुखोऽप्येष एवेति चेन्न&lt;br&gt;&#xA;प्राणाख्यात्सत्यशब्दोदितमधिकतयोपास्यमत्र ह्युपात्तम्।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;नामाद्याशान्तवेद्ये प्रतिवचनवशात् प्रश्नतश्चाधिकोक्तेः&lt;br&gt;&#xA;प्राणे विश्रान्तिदृष्ट्या भवतु तदवधिः प्रस्तुतात्मोपदेशः ।&lt;br&gt;&#xA;मैवं जातो हि नामादिवदिह परमादात्मनः प्राण उक्तः&lt;br&gt;&#xA;स्वस्मादित्यत्र तत् स्यादिति न विघटनात् स्वारसिक्या विभक्तेः ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;प्राणद्रष्टाऽतिवादी तदनुवदनतश्चोदितस्सत्यवाद-&lt;br&gt;&#xA;स्तस्मात्सर्वाहमर्थस्सकलजनयिता प्राण एवेति चेन्न।&lt;br&gt;&#xA;एष त्वित्यन्तोक्तेरतिवदनकृतः प्राक्तनादस्य तद्व-&lt;br&gt;&#xA;न्नत्वन्योऽस्त्यग्निहोत्री स्वमहिमनिलये ह्यत्र धर्मोपपत्तेः।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;नामादौ वाक्च तस्योपरि तदनु मनश्चाथ सङ्कल्पनामा&lt;br&gt;&#xA;चित्तं ध्यानं च तस्माद्बलमपि च ततस्स्याच्च विज्ञानपूर्वम्।&lt;br&gt;&#xA;अन्नं तोयं च तेजो गमनमपि ततो मन्मथस्स्यात्तथाऽशा&lt;br&gt;&#xA;प्राणस्सत्यः परात्मा सकलनियमिता गम्यते भूमवाक्ये।।&lt;/p&gt;</description>
    </item>
    <item>
      <title>21 अक्षराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/21_axarAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/21_axarAdhikaraNam/</guid>
      <description>&lt;ol start=&#34;108&#34;&gt;&#xA;&lt;li&gt;प्रख्याताकाशपूर्वस्वविकृतिवहनादक्षराख्यं प्रधानं&lt;br&gt;&#xA;तस्याप्याकाशतोक्तौ धृतनिखिलजगत् क्षेत्रितत्त्वन्तु तत्स्यात्।&lt;br&gt;&#xA;मैवन्द्रष्टृत्वपूर्वैरनितरनियतैश्शासनायत्तधृत्या&lt;br&gt;&#xA;किञ्च द्रष्ट्रन्तरस्य व्युदसनमिह तत्तुल्यतद्द्रष्ट्रपोहः।।&lt;/li&gt;&#xA;&lt;/ol&gt;</description>
    </item>
    <item>
      <title>22 ईक्षतिकर्माधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/22_IxatikarmAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/22_IxatikarmAdhikaraNam/</guid>
      <description>&lt;ol start=&#34;109&#34;&gt;&#xA;&lt;li&gt;&#xA;&lt;p&gt;लक्षीभूतोऽयमेकः खलु पुरुष इह ध्यायतेरीक्षतेश्च&lt;br&gt;&#xA;क्षेत्रज्ञस्सोऽयमण्डाधिप इतरपरात्स्वान्यजीवात्परोऽसौ।&lt;br&gt;&#xA;नो चेद्भौमादिभोगप्रकरणविहतिर्बोभवीतीत्ययुक्तं&lt;br&gt;&#xA;तस्मिञ्शान्तामृतत्वप्रभृतिपरगुणख्यात्यनूक्त्योरयोगात्।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;नन्वत्रोङ्कारमात्रात्रयफलगणनारूढभूम्यन्तरिक्ष-&lt;br&gt;&#xA;प्रत्यासत्त्या निवासस्सरसिजवसतेर्ब्रह्मलोकोऽस्तु मैवम्।&lt;br&gt;&#xA;पापोन्मुक्तेन लभ्यो ह्ययमिह कथितस्सूर्यसम्पत्तिपूर्वं&lt;br&gt;&#xA;सोढव्यो मद्ध्यलोकैव्यवधिरिति समस्तत्समाधानमार्गः।।&lt;/p&gt;&#xA;&lt;/li&gt;&#xA;&lt;/ol&gt;</description>
    </item>
    <item>
      <title>23 दहराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/23_daharAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/23_daharAdhikaraNam/</guid>
      <description>&lt;ol start=&#34;111&#34;&gt;&#xA;&lt;li&gt;&#xA;&lt;p&gt;दह्रं हृत्पुण्डरीके गगनमभिहितन्तैत्तिरीयश्रुतौ य-&lt;br&gt;&#xA;च्छन्दोगैस्तत्र गीतं यदपि च दहराकाश इत्येतदेकम्।&lt;br&gt;&#xA;भूताद्यं तत् प्रसिद्धेर्महिमत इति न प्रत्यनीकैरनेकैः&lt;br&gt;&#xA;श्रौती च स्यात् प्रसिद्धिर्भगवति बलिनी लिङ्गवर्गैस्सनाथा।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;बाह्याकाशश्च यावानयमपि हि तथेत्येतदक्लिष्टमीशे&lt;br&gt;&#xA;सत्यात्मप्राणशब्दा नभसि न कथमप्यन्वयं प्राप्नुवन्ति।&lt;br&gt;&#xA;कामाधारश्च योऽसौ समगणि दहराकाशवाचा़ऽत्र नित्य-&lt;br&gt;&#xA;स्तस्यैव ह्येष आत्मेत्यनुवदनमतस्तद्गुणाश्चिन्त्यकामाः।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;सर्वेशाधारतोक्त्या भवतु च हृदयव्योम तद्वाज्यधीतं&lt;br&gt;&#xA;छान्दोग्यस्थो निषादस्थपतिनयपदं ब्रह्मलोकादिशब्दः।&lt;br&gt;&#xA;आपस्तम्बश्च वैभाजनपुरमवदद्ब्रह्म सर्वात्मभूतं&lt;br&gt;&#xA;पूतस्तस्य प्राणिनस्स्युस्तदपि तदपि हि स्यात् पुरं सर्ववासात्।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;जीवस्तर्ह्येष आत्मा गुणगणघटनात्तत्परामर्शदृष्टे-&lt;br&gt;&#xA;रल्पत्वाद्युक्तितश्चेत्यसदनुपधिकात्सत्यसङ््कल्पतादेः।&lt;br&gt;&#xA;विश्वैकाधारतादेरपि स खलु परो दह्रतौपाधिकी स्यात्&lt;br&gt;&#xA;प्राजापत्यात्तु वाक्यात्परसमदशया तद्गुणोक्तिर्विमुक्ते।।&lt;/p&gt;</description>
    </item>
    <item>
      <title>24 प्रमिताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/24_pramitAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/24_pramitAdhikaraNam/</guid>
      <description>&lt;ol start=&#34;116&#34;&gt;&#xA;&lt;li&gt;&#xA;&lt;p&gt;प्राणेशोऽङ्गुष्ठमात्रः क्वचिदनुकथितस्सञ्चरन् कर्मभिः स्वै-&lt;br&gt;&#xA;रन्यत्राङ्गुष्ठमात्रं पुरुषमपि यमो निश्चकर्षेति दृष्टम्।&lt;br&gt;&#xA;तस्मादेतत्प्रमाणप्रमितमुपनिषज्जीवमाहेत्ययुक्तं&lt;br&gt;&#xA;वाक्यस्थेशानतादेर्नरहृदयपरिच्छित्तितस्तद्धि मानम्।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;नह्यङ्गुष्ठप्रमाणं हृदयमखिलजन्त्वाश्रयन्तत् परस्मिन्&lt;br&gt;&#xA;व्याप्ते तन्मानतोक्तिः क्वचिदिति मनुजाधिक्रियोक्तिप्रसङ्गे ।&lt;br&gt;&#xA;सूत्रद्वन्द्वद्वयान्तस्त्रिभिरधिकरणैश्चिन्त्यते तद्विशेष-&lt;br&gt;&#xA;स्तार्तीयैस्स्थापनीया त्ववजिगमिषिता नेतिकर्तव्यताऽत्र ॥&lt;/p&gt;&#xA;&lt;/li&gt;&#xA;&lt;/ol&gt;</description>
    </item>
    <item>
      <title>25 देवताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/25_devatAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/25_devatAdhikaraNam/</guid>
      <description>&lt;ol start=&#34;118&#34;&gt;&#xA;&lt;li&gt;&#xA;&lt;p&gt;शब्दात्मा लौकिकार्थाकृतिरियमथवा देवतातो न तस्या&lt;br&gt;&#xA;ब्रह्मोपासेत्यनार्षं श्रुतपरिहरणं कल्पनं चाश्रुतस्य।&lt;br&gt;&#xA;विश्वस्रष्टा च मा भूदनुमितिविषयस्तत्परैस्त्वेष शास्त्रै-&lt;br&gt;&#xA;निर्बाधैस्स्थापितः प्राक् स्वयमपि विभुना नैव शक्यापलापः।।&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;सामर्थ्यं देवतानामुचिततनुभृतामर्थिता तापभाजां&lt;br&gt;&#xA;सम्पद्येतेति तासामपि भवति परोपास्तिवर्गाधिकारः।&lt;br&gt;&#xA;ख्यातम्मन्त्रार्थवादप्रभृतिषु निखिलं दोषबाधाद्यभावे&lt;br&gt;&#xA;मिथ्येत्युद्धोषयन्तस्स्वत इह कथिताम्मानतां प्रस्मरन्ति ॥&lt;/p&gt;&#xA;&lt;/li&gt;&#xA;&lt;li&gt;&#xA;&lt;p&gt;द्वेधा वृतिः स्तुतौ स्यात् स्वपरगुणमुखी प्राक्तनी तावदर्थ्या&lt;br&gt;&#xA;निर्धार्यः पश्चिमायामपि निपुणधियाम्मुख्यधर्मैकदेशः।&lt;br&gt;&#xA;रुच्यर्थायां च तस्यामनृतकथनतो रोचना न ह्यमुग्धे&lt;br&gt;&#xA;भूतार्थे का स्तुतिस्स्यादिति मुनिगदिता गौणतादेर्निवृत्त्यै ॥&lt;/p&gt;&#xA;&lt;/li&gt;&#xA;&lt;/ol&gt;&#xA;&lt;p&gt;121.नानादेहाप्तिशक्ताः कथमिह युगपत्कर्मसन्निद्ध्यनर्हा-&lt;br&gt;&#xA;स्तत्तद्वृत्तान्तसत्त्वे श्रुतिषु भवति नानित्ययोगः प्रवाहात्।&lt;br&gt;&#xA;काण्डादौ कर्तृवादः प्रवचननियतो वेदनित्यत्वसिद्धे-&lt;br&gt;&#xA;रीशः प्राचीनकल्पक्रमत उपदिशेद्वर्णसर्गेऽपि वेदान्।।&lt;/p&gt;</description>
    </item>
    <item>
      <title>26 मध्वधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/26_madhvadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/26_madhvadhikaraNam/</guid>
      <description>&lt;p&gt;124.स्यादेवं देवमात्रे मनुज इव परोपास्तिमात्रे तथाऽपि&lt;br&gt;&#xA;स्वस्यैवाराद्ध्यभावस्स्वपदमपि फलं यत्र नात्राधिकारः।&lt;br&gt;&#xA;मैवं सर्वान्तरात्मा स्वतनुभृदिति चोपासते मुक्तिकामाः&lt;br&gt;&#xA;कामादावर्तते तु स्वपदमपि फलं कल्पमन्वन्तरादौ।।&lt;/p&gt;</description>
    </item>
    <item>
      <title>27 अपशूद्राधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/27_apashUdrAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/27_apashUdrAdhikaraNam/</guid>
      <description>&lt;p&gt;125.जैमिन्युक्तापशूद्राधिकरणसरणेर्नास्ति विद्याग्निलब्धिः&lt;br&gt;&#xA;शूद्रादीनान्तथाऽपि स्मृतिपरभजनाधिक्रिया जाघटीति।&lt;br&gt;&#xA;श्रोतृत्वाद्भारतादेस्स्वजनिसमुचितैः कर्मभिश्चेत्ययुक्तं&lt;br&gt;&#xA;प्राप्ते ब्रह्मोपदेशे ह्युपनयनपरामर्शनादि प्रसिद्धम्।।&lt;/p&gt;&#xA;&lt;p&gt;126.शूद्राणां भारतादेश्श्रवणमनुमतं पापशान्त्यादिसिद्ध्यै&lt;br&gt;&#xA;वेदार्थापातबुद्धिर्यदनधिकरणा नोपबृंह्येत तैस्सः।&lt;br&gt;&#xA;विद्यास्थानानि शूद्रैर्मुरभिदकथयत् पाण्डवाय द्विसप्ता&lt;br&gt;&#xA;प्यस्प्रष्टव्यानि तस्मान्न हि विकलधियां स्यादुपासाधिकारः।।&lt;/p&gt;&#xA;&lt;p&gt;127.गीतं शूद्रादिकानामपि परभजनं केवलं स्वार्हधर्मै-&lt;br&gt;&#xA;र्धर्मव्याधस्तुलाधृग्विदुर इति च ते प्राग्भवाभ्याससिद्धाः।&lt;br&gt;&#xA;वक्ता शूद्रेति जानश्रुतिमभिमुखयञ् शोकमस्य व्यनक्ति&lt;br&gt;&#xA;क्षत्रप्रेषादिलिङ्गैस्स्फुटतरविदितं क्षत्रियत्वं हि तस्य।।&lt;/p&gt;</description>
    </item>
    <item>
      <title>28 अर्थान्तरत्वादिव्यपदेशाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/28_arthAntaratvAdivyapadeshAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/mUlam/1/3/28_arthAntaratvAdivyapadeshAdhikaraNam/</guid>
      <description>&lt;p&gt;128.धूत्वेति प्राच्यवाक्यप्रकृत इह भवेन्मुक्त आकाशनामा&lt;br&gt;&#xA;बन्धेऽसौ नामरूपे वहति तदनु च ब्रह्मभावे जहाति।&lt;br&gt;&#xA;इत्यन्याय्यं पुरोक्तः पुनरयमभिसम्भाव्य एव ह्युपात्तो&lt;br&gt;&#xA;ब्रह्मत्वन्न ह्यवस्था श्रुतिषु च युगपज्ज्ञाज्ञतादिर्विभक्तः।।&lt;/p&gt;&#xA;&lt;p&gt;129.विश्वात्माऽनन्तभूमा नियमनधृतिकृन्मुक्तभोग्यस्वभावो&lt;br&gt;&#xA;दह्रस्वाधारसर्वो हृदयपरिमितावस्थया सर्वयन्ता।&lt;br&gt;&#xA;देवादीनामुपास्यो वसुमुखविबुधैस्स्वात्मभावेन सेव्य-&lt;br&gt;&#xA;श्शूद्राद्योपास्त्यनर्हः प्रभुरिह बुबुधे नामरूपैककर्ता।।&lt;/p&gt;</description>
    </item>
  </channel>
</rss>
