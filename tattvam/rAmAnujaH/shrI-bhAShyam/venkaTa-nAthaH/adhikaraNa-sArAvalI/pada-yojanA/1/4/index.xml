<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;४ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/</link>
    <description>Recent content in &#43;४ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/index.xml" rel="self" type="application/rss+xml" />
    <item>
      <title>29 आनुमानिकाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/29_AnumAnikAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/29_AnumAnikAdhikaraNam/</guid>
      <description>&lt;ol&gt;&#xA;&lt;li&gt;निर्णीतमित्यादि। स्पष्टजीवादिलिङ्गम्&amp;ndash; स्पष्टजीवप्रधानलिङ्गकम्। वाक्यजातम् &amp;ndash; उपनिषद्वाक्यम्। परविषयचया &amp;ndash; परमात्मपरत्वेन। निर्णीतम्&amp;ndash; तृतीयपादे निश्चितम्। तुर्यपादे&amp;ndash; चतुर्थपादे। तत्तच्छायानुसारि वचः &amp;ndash; साङ्ख्याद्युक्तिच्छायानुसारीणि वेदान्तवाक्यानि स्पष्टतरजीवादिलिङ्गकानि वाक्यानीत्यर्थः। &amp;lsquo;अथ स्पष्टतरजीवादिलिङ्गकानि वाक्यानि चतुर्थपादे परमात्मपरतया निर्णीयन्त इति पादसङ्गतिः। तान्येव तत्तच्छायानुलारणीत्यभिधीयन्ते &amp;rsquo; इति चिन्तामणिदर्शनात् &amp;lsquo;तत्राद्येऽत्यन्तगूढाविशदसुस्पष्टजीवादिवाचाः &amp;rsquo; इत्याचार्यसूक्तिदर्शनाच्च। तत्परं प्रथयति &amp;ndash; परमात्मपरत्वेन प्रतिपादयति। तत्र &amp;ndash; चतुर्थपादस्थाधिकरणाष्टके। षड्भिर्द्वाभ्यां च नयैः&amp;ndash; आदितआरभ्य षड्भिरधिकरणैस्ततो द्वाभ्यामधिकरणाभ्यां&amp;quot; चेत्यर्थः। साङ्ख्ययोगोत्थशङ्कां प्रशमयति&amp;ndash; क्रमेण साङ्ख्योत्थशङ्कां योगोत्थशङ्काञ्च परिहरति। इत्थम्&amp;ndash; उक्तरीत्याधिकरणषट्काधिकरणद्विकात्मकत्वेन। घट्टः&amp;ndash; पेचिकाद्वयविभागः। जाघट्टः &amp;ndash; अतिशयेन घटते इत्यर्थः। अतीवोपपन्न इति यावत्। घट्टधातोश्चलनार्थाद्यङन्तात् पचाद्यचि &amp;lsquo;यङोऽचि च&amp;rsquo; इति यङ्लुकि रूपं सुबन्तं घट्टविशेषणम्। अदिकरणषट्कद्विकयोः प्रत्येकमनुगतासाधारणार्थलाभात् मध्ये विभागोऽतीव युज्यत इति भावः। केचित्तु &amp;ndash; केचनाचार्यस्तु।अष्टमम्&amp;ndash; अस्मिन्पाददे अष्टमं सर्वव्याख्यानाधिकरणम्। कथितनिगमनमूचुः &amp;ndash; पादचतुष्टप्रतिपादितार्थानां&amp;quot; सङ्ग्रहेण समापनरूपभिदमभ्यधुः।।2. द्वाभ्यामित्यादि। अस्मिन् तुर्यपादाष्टके &amp;ndash; चतुर्थपादाधिकरणाष्टके। द्वाभ्याम्&amp;ndash; आनुमानिकाधिकरणचमसाधिकरणाभ्याम्। कपिलमतम् &amp;ndash; कपिलस्य जगत्कारणतया अभिमतम्। प्रधानम् &amp;ndash; मूलप्रकृतिशब्दितमचेतनं वस्तु। क्षेप्यम् &amp;ndash; प्रतिक्षेप्यम्। अथ &amp;ndash; तदुपरि। एकतस्तु &amp;ndash; एकेन &amp;rsquo; नसङ्ख्योपसंग्रहात् &amp;rsquo; इत्यधिकरणेन तु । अन्योक्तसङ्ख्या &amp;ndash; कपिलाभिमततत्त्वसङ्ख्या।क्षेप्येति लिङ्गविपरिणामेनानुषङ्गः। तुर्येण &amp;ndash; चतुर्थेन &amp;rsquo; कारणत्वेन चाकाशादिषु &amp;rsquo; इत्याधिकरणेन। अव्याकृतोक्तेरपि &amp;mdash; &amp;rsquo; तद्धेदं तर्ह्यव्याकृतमासीत् । तन्नामरूपाभ्यां&amp;quot; व्याक्रियत &amp;rsquo; इत्यादिवाक्यघटकाव्याकृतशब्दस्यापि। द्वारवृत्त्या &amp;ndash; प्रकृतिद्वारवृत्त्या। विभुरवधिः स्थाप्यते &amp;ndash; परमपुरुष एवाभिधेयकाष्ठेति स्थाप्यते स एव प्रतिपाद्य इति स्थाप्यत इत्यर्थः। अनन्यरमधिकरणयुगे &amp;ndash; तत्पश्चात् &amp;rsquo; जगत्वाचित्वात्&amp;rsquo; &amp;rsquo; वाक्यान्वयात्&amp;rsquo; इत्याद्यधिकरणे। शुद्धाशुद्धौ च जीवौ वारणीयौ &amp;ndash; शुद्धः मुक्तः, अशुद्धः बद्धः, तथाविधौ जीवात्मानौ परतत्त्वं न भवत इति प्रतिपादनीयौ। अशुद्धो जीवो जगदधिकरणे वारणीयः, शुद्धौ जीवो वाक्यान्वयाधिकरणे वारणीय इत्यतो न क्रमविवक्षा। शेषम् &amp;ndash; अवशिष्टं प्रकृत्यधिकरणसर्वव्याख्यानाधिकरणद्वयम्। तन्त्रान्तरोक्तेश्वरनिरसनकृत् &amp;ndash; योगादितन्त्रान्तरोक्तनिमित्तमात्रेश्वरनिरसनकृत्। इति विभागोऽवगन्तव्य इति शेषः।।3. अक्षादीत्यादि । कठानां वल्ली &amp;ndash; कठाख्यमहर्षिदृष्टा वल्लीवत् परावरतत्त्वकुसुमसौरभ्यनिर्भरा उपनिषद् कठवल्ली &amp;rsquo; इन्द्रियेभ्यः पराह्यर्थाः अर्थेभ्यश्च परं मनः। मनसस्तु परा बुद्धिर्बुद्धेरात्मा महान्परः। महतः परमव्यक्तमव्यक्तात्पुरुषः परः। पुरुषान्न परं किञ्चित् सा काष्ठा सा परा गतिः।।&amp;rsquo; इत्यादिवाक्ये। अक्षादि अव्यक्तनिष्ठं जडं अथ तत्त्वकाष्ठां पुरुषं विविच्य परमतपठितां प्रक्रियां ब्रूते &amp;ndash; प्रथमत इन्द्रियोपक्रमं&amp;quot; प्रधानान्तं जडतत्त्ववर्गं तदुपरि तत्त्वकाष्ठाभूतं पुरुषञ्च विभज्य दर्शयन्ती साङ्ख्यपठितां तत्त्वपरम्पराप्रक्रियामेव वदति। इत्ययुक्तम् &amp;ndash; इति शङ्कमसाधु। कुतः? तत्रात्यानेकवाक्योदतविविधवशीकार्यमुख्यक्रमोक्तेः &amp;ndash; तत्रत्यानि कठवल्ल्यामेव पूर्वं पठितानि यानि अनेकानि वाक्यानि &amp;rsquo; आत्मानं रथिनं विद्धि शरीरं रथमेव च। बुद्धिं तु सारथिं विद्धि मनःप्रग्रहमेव च। इन्द्रियाणि हयानाहुर्विषयांस्तेषु गोचरान्।।&amp;rsquo;&amp;rsquo; इत्यागिगरूपाणि तैः उदिता उक्ता विविधाश्च ये वशीकार्या मुमुक्षुणा स्वाधीनीकरणीयाः पदार्थास्तेषु ये मुख्याः प्रधानास्तेषां&amp;quot; क्रम स्यास्मिन् वाक्ये प्रतिपादनात्। किं च उक्तः &amp;ndash; अस्मिन्प्रकरणे &amp;rsquo; सोऽध्वनः पारमाप्नोति तद्विष्णोः परमं पदम्&amp;rsquo; इति मुक्तप्राप्यस्थानाधिपतित्वेनोक्तः। शान्तात्मा &amp;ndash; शान्ताः ज्ञानिनः आत्मनः नियन्तारः यस्य स शान्तात्मा। &amp;rsquo; ज्ञानीत्वात्मैव मे मतम्&amp;rsquo; इति हि गीतम्। एवम्भूतो विष्णुः&amp;quot; &amp;mdash; &amp;lsquo;तद्विष्णोः परमं पदं सदा पश्यन्ति सूरयः&amp;rsquo; इत्युक्तरीत्या नित्यमुक्तसदानुभाव्यस्थानविशेषाधिपत्वेनाम्नातः पुरुषोत्तमः। इह &amp;ndash; &amp;rsquo; पुरुषान्न परं किञ्चित्&amp;rsquo; इत्युगाहृतवाक्ये। परः पुरुषः&amp;mdash; वशीकार्येभ्यः सर्वेभ्यः परभूतः पुरुष इति। प्रत्यभिज्ञाप्यते च &amp;ndash; प्राप्य एव वशीकार्य इति युक्त्या विष्णुपुरुषशब्दाभ्यां&amp;quot; च भगवति प्रसद्धाभ्यामिह स एवायमितिप्रत्यभिज्ञाविषयीक्रियते चेत्यर्थः। अतो न तन्त्रसिद्धस्वतन्त्रप्रधानप्रतिपत्तिगन्ध इति भावः।।4. न ह्यर्था इत्यादि। अर्थाः &amp;ndash; शब्दादिविषयाः। इन्द्रियाणाम् &amp;ndash; चक्षुरादीनां वागादीनां च। प्रकृतिः &amp;ndash; कारणम्। न हि &amp;ndash; साङ्ख्यसिद्धान्ते तथा नाङ्गीकृतं खलु। तथाङ्गीकारे सति हि &amp;lsquo;इन्द्रियेभ्यः परा ह्यर्थाः&amp;rsquo; इति वाक्यं सुसंगच्छेत। अथ &amp;ndash; तदुपरि। मनश्च एषां हेतुर्नेष्टम् &amp;ndash; मनश्च विषयाणां कारणमिति नाभिमतम्। तथा सति हि &amp;rsquo; अर्थेभ्यश्च परं मनः&amp;rsquo; इत्युपपद्येत।बुद्धिश्च एतत् &amp;ndash; मनः। न सूते &amp;ndash; नोत्पादयति।अतो &amp;lsquo;मनसस्तु पराबुद्धिः&amp;rsquo; इति चानुपपन्नमेवेति भावः। बुद्धिसंज्ञो महान् महति न च जायते &amp;mdash; अत्र &amp;lsquo;बुद्धेरात्मा महान्परः&amp;rsquo; इत्युक्त्या बुद्धिब्दितस्य महतोऽपरत्वेन कार्यत्वमेष्टव्यम्, महत एव च परत्वोक्त्या कारणत्वं वक्तव्यम्, सांख्यासिद्धान्ते च बुद्धिसंज्ञितो महान् महतत्वे जायत इति च नाङ्गीकृतम्। अत इदमपि नोपपन्नम्।महत्त्वं भोक्तुर्युक्तम् &amp;ndash; &amp;lsquo;आत्मा महान्&amp;rsquo; इत्यत्र &amp;lsquo;महान्&amp;rsquo; इत्यस्यात्मशब्दितं&amp;quot; भोक्तारं प्रति विशेषणत्वेन योजानायां महत्त्वमात्मशब्दितस्य भोक्तुरुपपन्नं भवति। आत्मता च महति न भवेत् &amp;ndash; &amp;lsquo;महान्&amp;rsquo; इत्यस्य विशेष्यत्वेन योजनायामात्मशब्दस्तद्विशेषणत्वेनाङ्गीकार्यः, तदानीमात्मत्वं महानिति शाब्दते महत्तत्वे नोपपन्नं भवेत्। आत्मत्वं&amp;quot; हि शरीरप्रतिसम्बन्धित्वरूपम्। तत् महत्तत्वे अचिति कथमुपपद्येत। अतः पारिशेष्यात् अव्यक्तोक्तिः शरीरे &amp;ndash; वर्तत इति शेषः। पूर्वं&amp;quot; रथिरथादित्वेन रूपितानां शरीरव्यतिरिक्तानां स्वस्वशब्देनोक्तत्वात् शरीरमात्रस्य रथत्वेन रूपितस्यानुक्त्या तस्यैव परिशेषात्&amp;rsquo;महतः&amp;quot; परमव्यक्तम्&amp;rsquo; इत्यत्राव्यक्तशब्दः पूर्वं रथत्वेन रूपिते शरीरे वर्तते प्रतिपादकत्वेनावतिष्टत इत्यर्थः। अयमाशयः &amp;ndash; पूर्वत्र &amp;lsquo;आत्मानं रथिनं विद्धि शरीरं रथमेव च&amp;rsquo; इत्यादिनाऽत्मशरीरादीनां रथिरथादित्येन रूपणं कृतम्। तेषु रूपितेष्वर्थेष कस्मात् कस्य वशीकार्यत्वातिशय इति शङ्कयां &amp;lsquo;इन्द्रियेभ्यः पराह्यर्थाः&amp;rsquo; इत्यादिना कस्माच्चित् कस्यचिद्वशीकार्यत्वातिश. उच्यते। तत्र पूर्वमन्त्रोक्ताः&amp;quot; सर्वेऽप्युत्तरमन्त्रे स्वस्वशब्देन निर्दिष्टाः, शरीरमेकमेव च न निर्दिष्टम्, अतः पारिशेषात् तदेव शरीरमनेनाव्याक्तशब्देनोच्यत इति। तत् &amp;ndash; तस्मात्। इह &amp;mdash; कठवल्लीवाक्ये । कपिलप्रक्रियाप्रत्यभिज्ञा न &amp;ndash; कपिलतन्त्रोक्ततत्वप्रक्रियाप्रत्यभिज्ञानं न सम्भवतीत्यर्थः।।&lt;/li&gt;&#xA;&lt;/ol&gt;</description>
    </item>
    <item>
      <title>30 चमसाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/30_chamasAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/30_chamasAdhikaraNam/</guid>
      <description>&lt;ol start=&#34;5&#34;&gt;&#xA;&lt;li&gt;स्वातन्त्र्येणे त्यादि। क्वापि वाक्ये &amp;mdash; &amp;lsquo;अजामेकां लोहितशुक्लकृष्णां बह्वीं प्रजां जनयन्ती सरूपाम्&amp;rsquo; इति तैत्तिरीयके श्रूयते। श्वेताश्वतरे तु &amp;lsquo;बह्वीः प्रजा सृजमानां सरूपाः&amp;rsquo; इति विशेषः।अन्यत् सर्वं तुल्यम्। अस्मिन्वाक्ये। अजायाः &amp;ndash; अजाशब्दिताया मूलप्रकृतेः। स्वातन्त्र्येण निखिलजनकता सूच्यते&amp;mdash; &amp;lsquo;जनयन्तीम्&amp;rsquo; इति पदेन &amp;lsquo;सृजमानाम्&amp;rsquo; इतिच पदेन सृष्टिकर्तृत्ववाचिना &amp;lsquo;स्वतन्त्रः कर्ता&amp;rsquo; इत्यनुशिष्टस्वातन्त्र्यघटितकर्तृत्वाभिधानात् निखिलजनकत्वं स्वातन्त्र्येणैव न त्वीश्वरपारतन्त्र्येणेति सूच्यते। किञ्च बद्धोऽजस्तत्र शेते &amp;mdash; &amp;lsquo;अजो ह्येको जुषमाणोऽनुशेते&amp;rsquo; इत्युक्त्या जुषमाणपदेन तस्यां प्रीतियुक्तत्वावगमाच्च बद्धोऽजः जीवात्मा तस्यामजायनुशेत इति सिद्धं खलु। किञ्च अन्योऽजः पुनः&amp;quot; भुक्तभोगामिमां त्यजति &amp;ndash; &amp;rsquo; जहात्येनां भुक्तभोगामजोन्यः &amp;rsquo; इत्युक्त्याऽन्योऽजो बद्धाद्विलक्षणो मुक्तात्मा तु स्वेन बद्धदशायामनुभूततत्संसर्गसुधामिमामजां&amp;quot; दूरतस्त्यजतीति च सिद्धं किल। इत्युक्तेः&amp;ndash; एवं प्रतिपादनात्। सेयम् &amp;ndash; बद्धात्मभिः प्रीतपूर्वकमनुभूततया मुक्तात्मभिस्त्ज्यमानतया स्वातन्त्र्येण बहुप्रजासर्गकर्तृत्वेन च प्रतिपाद्यमानैषाऽजा। तान्त्रिकी तु &amp;ndash; तन्त्रप्रसिद्धा मूलप्रकृतिरेव। इति यदि न &amp;ndash; इति शङ्क्यते चेत् तन्न। अजात्वमात्राभिधानात् &amp;ndash; अजाशब्देनाजात्वमात्रमभिहितं न पुनरब्रह्मात्मिकाऽजेत्युक्तं यतस्तादृशीमिमां&amp;quot; प्रतिपद्येमहि। अस्वातन्त्र्यप्रसिद्धेः &amp;ndash; अचेतनाया मूलप्रकृतिरूपाया अस्या अजायास्तैत्तरीयते &amp;lsquo;अणोरणीयान्&amp;rsquo; इत ब्रह्मोपक्रमस्य &amp;lsquo;सप्त प्राणाः प्रभवन्ति तस्मात्&amp;rsquo; इत्यादिना ब्रह्मणः सर्वसृष्टिकथनपूर्वकमभिधानादस्याः परमात्मपारतन्त्र्यं प्रसिद्धम्। श्वेताश्वतरे च &amp;lsquo;देनात्मशक्तिम्&amp;rsquo; इति भगवच्छक्तिरूपत्वेन &amp;lsquo;मायिनं तु महेश्वरम्&amp;rsquo; &amp;lsquo;यो योनिंयोनिमधितिष्ठति&amp;rsquo; इत्यादिना भगवदधिष्ठितत्वेन च प्रतिपादनाच्चास्या ब्रह्मपारतन्त्र्यं प्रसिद्धम्। अतोऽसौ न तान्त्रिक्यजा। सृजतिरपि परप्रेर्यतां नोपरुन्ध्यात् &amp;ndash; &amp;lsquo;प्रजाः सृजमानाम्&amp;rsquo; इति सृजधातुप्रयोगः, अपिना &amp;lsquo;जनयन्तीम्&amp;rsquo; इति शाखान्तरस्थजनिहेतुवाजिजनयतिग्रहणम्, स एष सृजतिर्वा जनयतिर्जा कर्तृत्ववाच्यपि सन् परमात्मप्रेर्यतामस्या निदर्शितप्रमाणप्रसिद्धां न निरुन्ध्यात्। प्रयोजककर्तेति च कर्तारौ द्विविधौ तत्र प्रकृतिः परप्रेरिता सत्येव जगत्सृष्ट्यै प्रवर्तत इति प्रयोजयकर्त्री, स्वातन्त्र्यञ्च तत्क्रियानिर्वर्तककलापल्य कियतश्चित् स्वप्रेर्यत्वात् सिध्यत्येव अतो न कापि हानिरिति भावः।।&lt;/li&gt;&#xA;&lt;/ol&gt;</description>
    </item>
    <item>
      <title>31 संख्योपसंग्रहाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/31_saMkhyopasaMgrahAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/31_saMkhyopasaMgrahAdhikaraNam/</guid>
      <description>&lt;ol start=&#34;6&#34;&gt;&#xA;&lt;li&gt;यस्मिन्पञ्चे त्यादि। यस्मिन्पञ्चेति मन्त्रे &amp;ndash; &amp;rsquo; यस्मिन्पञ्च पञ्चजना आकाशश्च प्रतिष्ठितः। तमेवं मन्य आत्मानं विद्वान्ब्रह्मामृतोऽमृतम् &amp;lsquo;।। इतिवाजसनेयकशाखामन्त्रे। परपरिगणिता &amp;ndash; साङ्ख्यसिद्धान्तिभिः परिगणिता। पञ्चयुक्ता विंशतिः &amp;ndash; पञ्चविंशतिः पञ्चविंशतिसङ्ख्येत्यर्थः। प्रोक्ता &amp;ndash; प्रतिपादिता, &amp;lsquo;मूलप्रृकृतिरविकृतिर्महदाद्याः प्रकृतिविकृतितयः सप्त। षोडषकश्च विकारो न प्रकृतिर्न विकृतिः पुरुषः।। इति साङ्ख्योक्तरीत्या प्राकृततत्त्वानां चतुर्विंशतित्वात् पुरुषस्य पञ्चविंशत्वाच्च पञ्चविंशतितत्त्वसङ्ख्या साङ्ख्यतन्त्रप्रसिद्धैव। अस्मिंश्च मन्त्रे सा सङ्ख्या प्रतीयते। पञ्चानां जनानां समूहाःपञ्चजना एतादृशाः समूहाः पञ्चेति विशेष्यन्ते। अस्मिनपक्षे पञ्चजन्य इति रूपाभावच्छान्दसः। अतः पञचशब्दविशेषितपञ्चजनशब्दात् साङ्ख्यतनत्रप्रसिद्धपञ्चविंशतितत्त्वसङ्ख्या प्रतिपाद्यत इति। इह&amp;ndash; अस्मन्मन्त्रे। सप्तम्यधीतः पुरुषगणस्तु &amp;mdash; &amp;lsquo;यस्मिन्&amp;rsquo; इति सप्तम्यन्तपदेन प्रतिपादितो जीवसमूहः। अनन्यनिष्ठोऽस्तु &amp;ndash; परमात्मपरतन्त्रो मा भूत्। जीवगणो ब्रह्मणः शरीरतया जातिगुणादिवत् तदेकपरतन्त्र इति हि वेदान्तिनां सरणिः। निरीश्वरास्तु साङ्ख्याय जीवगणं स्वनिष्ठं मन्यन्त इति भावः। मैवम् &amp;ndash; एवं मा शङ्किष्ठाः। कुतः? आकाशस्य स्वनाम्ना पृथगनुकथनात् सप्तविंशत्यबाधात् &amp;ndash; &amp;lsquo;आकाशश्च प्रतिष्ठितः&amp;rsquo; इत्याकाशशब्देन पञ्चभ्यः पञ्चजनेभ्यः पार्थक्येन कीर्तनात् &amp;lsquo;यस्मिन्&amp;rsquo; इति निर्दिष्टेनात्मना सह साकाशानां पञ्चपञ्चजनानां परिगणने कथञ्चिदपि सप्तविंशतिसङ्ख्याया लोपाभावात्। तर्हि युष्मत्पक्षे &amp;lsquo;यस्मिन्&amp;rsquo; इति कोऽभिधीयत इत्यत्राह &amp;ndash; षड्विंश इत्यादि। ब्रह्मताद्यैः &amp;ndash; एतन्मन्त्रसिद्धैरेव निरपाधिकब्रह्मत्वामृतत्वादिभिर्लिङ्गैः। इति &amp;ndash; परमात्मेति। विदितः &amp;ndash; निश्चितः। षड्विंशो हि &amp;ndash; तं षड्विंशकमित्याहुः&amp;rsquo; इत्यादिषु प्राकृतेभ्यश्चतुर्विंशतितत्त्वेभ्यः&amp;quot; पञअचविंशाज्जीवाच्च भिन्नतया ततोऽधिकः षड्विंश इत्युक्तः परमात्मा हि। अत्र &amp;ndash; अस्मिन्मन्त्रे । सर्वाश्रयोऽनूद्यते &amp;ndash; &amp;lsquo;यस्मिन् &amp;rsquo; इति पदेन सर्वाधारत्वेनानूद्यते। अतो नास्मत्पक्षे काऽपि हानिरिति भावः।।7. संज्ञोपाधिरित्यादि । निगमे &amp;ndash; वेदे। सप्तसप्तर्षिनीत्या &amp;ndash; सप्तसप्तचर्षय इत्युक्तरीत्या। इह &amp;ndash; &amp;lsquo;यस्मिन् पञ्च पञ्चजनाः&amp;rsquo; इत्यादिमन्त्रे। अयं समासः &amp;ndash; पञ्चजना इत्ययं समासः। संज्ञोपाधिर्हि &amp;ndash; संज्ञानिमित्तको हि । &amp;lsquo;दिक्सङ्ख्येसंज्ञयाम्&amp;rsquo; इति सूत्रेण समानाधिकरणेनेत्यधिकारस्थेन दिग्वाचिशब्दः सङ्ख्यावाचिशब्दश्च समानाधिकरणेन समानाधिकरणेन समस्येते समुदायेन संज्ञायां गम्यमानायामित्यर्थकेन विहितो ह्यं समासः। अतः सप्तर्षिशब्दवत् पञ्चजनशब्दः केषाञ्चित् संज्ञारूपः, नतु समाहारसमासः, पञ्चजना नाम केचन पदार्थाः सन्ति ते च पञ्चेति। तत् पञ्चकम् &amp;ndash; पञ्चशब्दविशेषितपञ्चजनश्बदार्थभूतवस्तुपञ्तकञ्च। प्राणाद्यं मनोऽयं प्रकरणनियतं धीन्द्रियाख्यम्&amp;ndash; &amp;rsquo; प्राणस्य प्रणमुत चक्षुषचक्षुश्श्रोत्रस्य श्रोत्रमन्नस्यान्नं मनसो मनो ये विदुः&amp;rsquo; इति वाक्यशेषोक्तरीत्या प्राणोपक्रमं मनोऽतं&amp;quot; प्रकरणस्थवाक्यनियमितं ज्ञानेन्द्रियाख्यं वस्तुकदम्यमेव।इदम् &amp;ndash; पञ्चजनशब्दाभिधेयं वस्तु। ज्योतिश्शब्देन &amp;ndash; &amp;lsquo;तं देवा ज्योतिषां&amp;quot; ज्योतिरायुर्होपासतेऽमृतम्&amp;rsquo; इति वाक्यस्थेन षष्ठीबहुवचनान्तज्योतिश्शब्देन। शाखान्तरविदितम्- काण्वशाखायां विदितम्। अयमाशयः- काण्वमाध्यदिनशाखयोर्द्वयोरपि पञ्चजनमन्त्रो वर्तते तदर्थनिर्णायकः &amp;lsquo;प्राणस्य प्राणम्&amp;rsquo; इति वाक्यशेषो माध्यन्दिन शाखायां सम्पूर्णतया वर्तते। अतस्तस्यां शाखायामुक्तरीत्याऽर्थनिश्चयोऽस्तु काण्वशाखायांतु प्राणस्य &amp;lsquo;प्राणस्य प्राणम्&amp;rsquo; इति वाक्यशेषे &amp;lsquo;अन्नस्यान्नम्&amp;rsquo; इत्यंशो नास्ति अतस्तस्यां शाखायां कथमर्थनिर्णय इति चेत् तस्यां शाखायां निर्दिष्टवाक्यस्यापूर्णोक्त्या निर्णायकत्वाभावेऽपि पञ्चजनमन्त्रात्पूर्वपठिते &amp;lsquo;तं देवाः&amp;rsquo; इत्यादिमन्त्रे पञ्चजनमन्त्रे पञ्चजनशब्देनोच्यन्त इत्यवगन्तव्यमिति। न्यूनवादस्तु पूर्यः- काण्वशाखायां निदर्शितरीत्या &amp;lsquo;अन्नस्यान्नम्&amp;rsquo; इत्यंशस्य पाठाभावेन न्यूनवादस्तु माध्यन्दिनशाखादृष्टेन &amp;lsquo;अन्नस्यान्नम्&amp;rsquo; इत्यंशेन पूरणीयः। सोंऽशोऽत्रापि पठनीय इत्यर्थः। अन्नशब्दो घ्राणं रसनमपि सह वक्ति- &amp;lsquo;अन्नशब्दोदितपृथिवीसम्बन्धित्वात् घ्राणेनद्रियमन्नशब्देन गृह्यते, अद्यतेऽनेनेत्यन्नमिति रसनेन्द्रियमपि गृह्यते&amp;rsquo; इति भाष्यस्य शक्यसम्बन्धप्रदर्शकत्वात् अन्नशब्दोऽन्नसम्बन्धिनोर्घ्राणरसनयोर्द्वयोरपि लक्षणया बोधक इत्यर्थः। अन्नेन घ्राणस्याप्यायितत्वलक्षणः सम्बन्धो रसनस्यान्नभक्षकतया सम्बन्ध इति द्वयोरपि ग्रहणं सम्भवति। प्राणशब्दस्त्वगर्थः- &amp;lsquo;प्राणस्य प्राणम्&amp;rsquo; इति वाक्यशेषेऽन्नशब्दस्य घ्राणरसनलक्षकत्वमुक्तम्। तथा षष्ठ्यन्तप्राणशब्दोऽपि प्राणपदशक्यवायुसम्बन्धित्वात् त्वगिन्द्रियस्य लक्षणया बोधक इत्यर्थः। एवञ्च घ्राणरसनयोस्तन्त्रेणोपादानात् पञ्चत्वाविरोधेन पञ्चशब्दविशेषितपञ्चजनशब्दवाच्यत्वं सुस्थितमिति भावः।।&lt;/li&gt;&#xA;&lt;/ol&gt;</description>
    </item>
    <item>
      <title>32 कारणत्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/32_kAraNatvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/32_kAraNatvAdhikaraNam/</guid>
      <description>&lt;ol start=&#34;8&#34;&gt;&#xA;&lt;li&gt;विश्वोपादानवक्त्रीत्यादि। श्रुतिषु &amp;ndash; वेदशाखासु। विश्वोपादानवक्त्री &amp;ndash; जगदुपादानबोधिका। सदसदव्याकृतोक्तिः &amp;ndash; क्वचित् सदित्युक्तिः&amp;quot; क्वचिदसदित्युक्तिः क्वचिदव्याकृतमित्युक्तिश्च। परोक्ते &amp;ndash; साङ्ख्योक्ते। अव्यक्ते हि अन्वेति &amp;mdash; स्वतन्त्रमूलप्रकृतौ किल अगौणतया समन्वेति। सत्तासौक्ष्म्यनामरूपव्याकरणराहित्यरूपसदादिशब्दप्रवृतितनिमित्तानां प्रकृतौ विद्यमानत्वेन सदादिशबादास्तस्यां मुख्यतया वर्तन्त इति भावः। तस्मात् &amp;ndash; एवमवस्थानात्। तदितरदखिलमत्र नेयम् &amp;mdash; उक्तसदादिशब्दभिन्नमात्मनारायणादिकारणवाक्यस्थपदजातं सर्वं&amp;quot; सदादिशब्दमुख्यार्थभूतायां प्रकृतौ गौणृत्त्या नेयमेव। इति चेन्न &amp;mdash; इति शङ्क्यते चेत् तन्न युक्तम्। यत्र &amp;ndash; यस्मिन्कारणवाक्ये। असत्त्वादि दृष्टम् &amp;mdash;- असदादिपदैरसत्त्वादिकमवगतम्। तत्र &amp;mdash; तस्मिन्नेव वाक्ये। प्रकरण विदितम् &amp;ndash; तत्प्रकरणप्रतिपन्नम्। सर्वज्ञताद्यम् &amp;mdash;- सर्वज्ञत्वादिकम्। लिङ्गं स्यात् &amp;mdash; परमपुरुषलिङ्गं भवति। तैत्तरीयकशाखायां &amp;lsquo;असद्वा इदमग्र आसीत्&amp;rsquo; इति वाक्यं दृष्टं तत्र &amp;lsquo;ब्रह्मणा विपश्चिता&amp;rsquo; इत्युपक्रमावगतं सर्वज्ञत्वरूपं विपश्चित्त्वमेव &amp;lsquo;सोऽकामयत बहुस्यां प्रजायेयेति&amp;rsquo; इत्युत्तरत्र प्रपञ्च्यते एवं प्रकरणावगतं सर्वज्ञत्वादिकं परमपुरुषलिङ्गमसच्छब्दस्य तत्परतां द्रढयतीति भावः। एवं सदव्याकृतशब्दप्रकरणेऽपि सुगमम्। तत् &amp;ndash; परमपुरुषलिङ्गञ्च। स्थिरमित्यप्यधीतम् &amp;ndash; उपक्रमादिषड्विधतात्पर्यलिङ्गैरुपेयत्वा स्थिरमिति च प्रतिपन्नम्। इह &amp;ndash; कारणवस्तुनि विषये श्रुतः। आत्मादिशब्दः &amp;ndash; आत्मनारायणादशब्दः। अबाध्यः - प्रक-तेः कारणत्वमाश्रित्य न बाधितव्य इत्यर्थः।।9. आसीदित्यादि। आसीदग्रे त्वसद्वा इदमिति&amp;mdash; इदं परिदृश्यमानं जगत् अग्रे प्रलयकाले असत्तुवै असदेव आसीत् अभवत् इति एवमर्थिकया &amp;lsquo;असद्वा इदमग्र आसीत्&amp;rsquo; इति श्रुत्या। विलयावस्थातामात्रमुक्तम् &amp;ndash; प्रकलयरूपावस्थापन्नत्वमात्रमेव प्रतिपादितम्। न पुनश्चिन्मात्र रूपत्वमत्यन्ताभावरूपत्वमत्यन्तासद्रूपत्वं वेति भावः। नैवासीत् किञ्चिदित्याद्यपि विलयपरम् &amp;ndash; किञ्चिदपि नैवासीदित्येवमर्थकं &amp;lsquo;नैवेह किञ्चनात्र आसीत्&amp;rsquo; इत्यादिश्रुतिवाक्यमपि पूर्ववत् प्रलयावस्थापरमेव। कुतः शून्यतादेर्निषेधआत् &amp;ndash; वैशेषिकैः प्रलपितस्य द्रव्यस्वरूपनाशरूपलयस्य प्रत्यक्षादिप्रमाणविरोधेनास्मदादिभिर्निषिद्धत्वात्। सर्वस्याव्याकृतत्वं विभजनविरहात् &amp;ndash; &amp;lsquo;तद्धेदं&amp;quot; तर्ह्यव्याकृतमासीत्&amp;rsquo; इति श्रुतिप्रतिपन्नं सर्वस्याप्यर्थस्य कारणावस्थायामव्याकृतत्वं विभागाभावादेवोच्यते। तत्&amp;ndash; तस्मात्। इह &amp;ndash; कारणवाक्यसमुदाये । तादृशावस्थातत्तद्रव्यस्तोमान्तरात्मा &amp;mdash; अव्याकृतत्वाद्यवस्थाविशिष्ट तत्तत्प्रधानादि द्रव्यसमूहान्तरात्मा परमपुरुष एव। सदसदव्याकृताद्युक्तिवाच्यः &amp;ndash; सदसदव्याकृतादिशब्दवाच्यः।।&lt;/li&gt;&#xA;&lt;/ol&gt;</description>
    </item>
    <item>
      <title>33 जगद्वाचित्वाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/33_jagadvAchitvAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/33_jagadvAchitvAdhikaraNam/</guid>
      <description>&lt;ol start=&#34;10&#34;&gt;&#xA;&lt;li&gt;यस्यैतदित्यादि। यस्यैतत्कर्म वेद्यस्स इति वचनतः &amp;mdash;- कौषीतकिनां बालाक्यजातशत्रु संवादे बालाकिं प्रति अजातशत्रुवचनरूपे &amp;lsquo;यो वै बालाके एतेषां पुरुषाणां कर्ता यस्य वैतत्कर्म स वै वेदितव्यः&amp;rsquo; इति वाक्ये यस्य एतत् कर्म स वेद्य इत्युक्त्या। कर्मवश्यप्रतीतेः &amp;mdash; वेद्यस्य कर्मवश्यत्वप्रतीतेः। स एव &amp;ndash; कर्मवश्यो जीव एव। स्वकृतपरिणतेः&amp;quot; &amp;mdash; स्वकर्मपरिणामवशेन। पुंसाम् &amp;mdash; सर्वेषामपि पुरुषाणाम्। कर्ता &amp;mdash; स्रष्टा स्यात्। इति &amp;ndash; इत्याशङ्कनम्। उपक्रान्तिभग्नम् &amp;mdash; उपक्रमबाधितम्। इह बालाक्यज्ञातत्त्वान्तरमुपदिशतोऽजातशत्रोस्तज्ज्ञातोक्तिर्निरर्था स्यात् &amp;mdash;- स्वयमेवागत्य &amp;rsquo; ब्रह्म ते ब्रुवाणि&amp;rsquo; इति प्रतिज्ञायादित्यचन्द्रादीन् जीवविशेषान् ब्रह्मत्वेन वदन्तं गार्ग्यं बालाकिं त्वमब्रह्मवादीति निरस्य तदविदितं&amp;quot; किमपि ब्रह्म विवक्षता अजातशत्रुनाम्ना काशिराजेन बालाकिं प्रत्युज्यमानस्य &amp;lsquo;यो वै बालाके&amp;rsquo; इत्यादवाक्यस्य तद्विदितजीवात्मवेद्यत्वार्थकत्वकल्पने तद्वचनं निरर्थकमेव स्यात्। अतस्तद विदितजीवभिन्नपरमात्मवेद्यत्वपरमेवेदं वाक्यमिति सिद्धम्। तर्हि &amp;lsquo;यस्य वैतत्कर्म&amp;rsquo; इति कथं परमात्मन्युपपद्येतेत्यत्राह &amp;ndash; जगतीत्यादि। अत्र कर्मशब्दः कृततया जगति मुख्यः &amp;mdash;- &amp;lsquo;यस्य वैतत्कर्म&amp;rsquo; इति वाक्ये कर्मशब्दः क्रियत इति कर्मेति व्युत्पत्तिलब्धया कृतिकर्मतया प्रवृत्तिनिमित्तभूतया जगति विषये मुख्यवृत्त्यैव वर्तते। इदं हृदयम्&amp;ndash; यः खलु भवता वेद्यब्रह्मत्वेन मह्यमुक्तानामादित्यादीनां जीवानां कर्ता, किं&amp;quot; विशिष्य वचनेन एतत्परिदृश्यमानं कृत्स्नमपि जगद्यस्य कर्म कृतविषभूतं येनैव सृष्टं स खलु ब्रह्म स एव वेद्य इति सुसंगतार्थकमिति।।11.. एवमित्यादि। एवम् &amp;mdash; उक्तरीत्या। जीवातिरिक्ते प्रकरणनियते &amp;ndash; जीवविलक्षणे परमात्मनि प्रकरणपरामर्शेन निश्चिते सति। तत्र &amp;ndash; तस्मिन्प्रकरणे। यज्जीवमुख्यप्राणाख्यानम् &amp;ndash; अत्र प्रकरणए अजातशत्रुर्बालाकिना सह सुप्तस्य कस्यचित् पुरुषस्य समीपमागत्य बृगन् पाण्डरवासः सोराजन्निति मुख्यप्राणनामभिरामन्त्रयाञ्चकार। तावता सुप्तः पुरुषो नोदिष्ठत्। पुनश्च तं यष्ट्या ताडयामास तावता स उदतिष्ठत्। ततोऽजातशत्रुर्जीवात्मनः स्वप्नस्थानं सुषुप्तिस्थानं सुषुप्त्नन्तरमुगमनस्यापादानस्थानं च किमिति पप्रच्छ। तत्सर्वं&amp;quot; बालाकिर्न विजज्ञे।ततोऽजातशत्रुर्बालाकये हितानामनाड्यः स्वप्नस्थानं प्राणशरीरकः परमात्मा सुषुप्तिस्थानं स एव चोद्गमानापादानमित्युपदिदेश। बृहन्नित्यादीनां चतुर्णामर्थाः प्राणैकराज्यसमये तन्नामभिरामन्त्रणादीनां प्रयोजनादकञ्च श्रुतप्रकाशिकाविषयवाक्यदीपिकादौ च द्रष्टव्यम्। अतो यदिदं जीवस्य मुख्यप्राणस्य च कथनम्। तेनेह न क्षतिश्च &amp;mdash; स्पष्टम्। तथा &amp;ndash; तथा सति तद्विशिष्टत्वेन कथने सति। तद्विशिष्टे उपासा हि &amp;ndash; जीवमुख्यप्राणविशिष्टस्य परमात्मन उपासना सम्भवति हि। इदमेव च तथाकथने फलमिति भावः। तदन्यप्रकथनम् &amp;ndash; ब्रह्मभिन्नमुख्यप्राणजीवकथनम्।वाजिवाक्योक्तरीत्या &amp;mdash;&amp;lsquo;य एष विज्ञानमयः&amp;quot; पुरुषस्तदैतेषां प्राणानां विज्ञानमादाय य एषोऽन्तर्हृदय आकाशस्तस्मिञ्छेते&amp;rsquo; इति वाजसनेयकबालाक्यजातशत्रुसंवादवाक्योक्तरीत्या। प्राणस्य &amp;mdash; मुख्यप्राणेन्द्रियरूपस्य प्राणशब्दार्थस्य। प्राणभाजोऽपि &amp;ndash; जीवस्यापि। अधिकरणतया &amp;ndash;आधारत्वेन। ब्रह्मज्ञत्प्यै &amp;ndash;ब्रह्मज्ञानाय। इति स्थापना हि &amp;ndash; एवं निर्वहणप्रक्रिया किल। सार्वभौमी &amp;ndash; उत्कृष्टतमा एतादृशस्थलेषु सर्वेषु सञ्चारयितुं योग्या च। जीवमुख्यप्राणकथनं तद्विशिष्टपरमात्मोपासनार्थमित्येको निर्वाहः, जीवमुख्यप्राणकीर्तनं तयोराधारभूतस्य परमात्मनो ज्ञापनार्थमित्युत्तमो निर्वाह एष सार्वत्रिकश्चेति भावः।।&lt;/li&gt;&#xA;&lt;/ol&gt;</description>
    </item>
    <item>
      <title>34 वाक्यान्वयाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/34_vAkyAnvayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/34_vAkyAnvayAdhikaraNam/</guid>
      <description>&lt;ol start=&#34;12&#34;&gt;&#xA;&lt;li&gt;पत्यादीनामित्यादि। श्रुतिः &amp;ndash;बृहदारण्यके मैत्रेयीब्राह्मणे &amp;lsquo;नवा अरे पत्युः कामाय पतिः प्रियो भवति आत्मनस्तु कामाय पतिः&amp;quot; प्रियो भवति&amp;rsquo; इत्यादिरूपा श्रुतिः। पत्यादीनां प्रियत्वमात्मनः कामसिद्ध्यै &amp;mdash; द्रष्टव्यतया वक्ष्यमाणस्यात्मनः कामसिद्ध्यर्थमिति। अनुवदति हि &amp;ndash; बहुषु पर्यायेष्वनुगततया वदति हि। तेन &amp;ndash; कारणेन। असौ &amp;ndash;आत्मा। पुण्यपापोदितफलभुक् &amp;ndash; पुण्यपापोत्पन्नफलभुग्जीव एव। इति &amp;ndash;एवमाशङ्कनम्।प्रक्रमादिप्रतीपम् &amp;ndash; उपक्रमोपसंहारादिविरुद्धम्। उपक्रमे तावदमृतत्वप्राप्त्युपायं प्रार्थयमानायौ मैत्रेय्यै याज्ञवल्क्य उपदेशाय प्रावर्तति प्रतिपन्नम्। मध्ये &amp;lsquo;तस्य ह वा एतस्य महतो भूतस्य निश्श्वसितमेतदृग्वेदः&amp;rsquo; इत्यादिना जगत्सृष्टिरित्यादिसिद्धम्। एवमन्ते च द्रष्टव्यम्। तत्तद्भोगप्रदातुर्विभोः कामते हि तत्प्रियत्वं प्रथयति &amp;ndash; तत्तज्जीवकर्मानुगुणतया तत्तत्पुत्रवित्तपत्नीपश्वादिभोगं प्रदिश्तः परमात्मनः स्वाराधकप्रियलम्भनेच्छया किल पुत्रादिकं वस्तु प्रियत्वं प्रख्यापयति। अतः कामाश्रय आत्मा परमात्मैव। अत्र &amp;ndash; &amp;lsquo;आत्मा वा अरे द्रष्टव्यः&amp;rsquo; इत्यत्रवाक्ये। मुक्त्यै &amp;ndash; मुक्त्यर्थम्।द्रष्टव्यः &amp;ndash; द्रष्टव्यत्वेन। श्रुतनिकरमितः &amp;mdash;-&amp;lsquo;क्षीयन्ते चास्य कर्माणि तस्मिन्दृष्टे परावरे&amp;rsquo; इत्यादिवेदान्तप्रतिपादितः। एषः &amp;ndash; परमात्मा। प्रत्यभिज्ञाप्यते च &amp;ndash; स एवायमिति प्रत्यभिज्ञआविषयीक्रियते च। अत आत्माऽसौ द्रष्टव्यत्वेनोक्तः परमात्मैवेति भावः।।13. व्युत्पत्त्या हीत्यादि । व्युत्पत्त्या ह्यात्मशब्दः प्रथयति परमं ब्रह्म यद्वा समानात् स्वार्थोऽयं जीवशब्दो वदति च परमं द्वारवृत्त्येति पक्षः। व्यक्त्यैक्यादाश्मरथ्यो निरुपधिकदशाद्वैततश्चाडुलोमिः&amp;quot; तत्स्थत्वात् काशकृत्स्नो निरवहदिह साध्वात्मशब्दं परस्मिन्।। इति साधुपाठः। इतोऽन्ये पाठास्त्याज्या एव। आत्मशब्दः &amp;ndash;&amp;lsquo;आत्मा वारे द्रष्टव्यः&amp;rsquo; इत्यत्रात्मशब्दः। परमं ब्रह्म &amp;ndash;वेदान्तैर्वेद्यत्वेनोक्तं&amp;quot; परं ब्रह्म। व्युत्पत्त्या &amp;ndash;आप्नोतीत्यात्मेति व्युत्पत्त्या। प्रथयति &amp;ndash; प्रतिपादयति। हिशब्दोऽस्या व्युत्पत्तेः प्रसिद्धिं दर्शयति। तथआ च इत्येकः पक्षइत्यन्वयः। यद्वा &amp;ndash;पक्षान्तरे। अयम् &amp;ndash;द्रष्टव्यपदविशेषित आत्मशब्दः। समानात् स्वार्थः &amp;ndash;&amp;lsquo;आत्मानस्तु कामाय&amp;rsquo; इत्यत्र श्रूयमाणस्य समानस्यात्मशब्दस्य स्वशब्दार्थकत्वात् तदानुगुण्येन स्वशब्दसमानार्थकः। &amp;lsquo;यद्यत्परवशं कर्म तत्तद्यत्वेन वर्जयेत्। यद्यदात्मवशं तु स्यात् तत्तत्सेवेत नित्यशः।। सर्वं परवशं दुःखं सर्वमात्मवशं सुखम्।।&amp;rsquo; इत्यादावात्मशब्द इव स्वात्मपर इत्यर्थः। इत्येकः पक्ष इति पूर्ववत्। यद्वा जीवशब्दः &amp;ndash;जीवात्मपरतया वेदान्तव्युत्पत्तिशून्यैर्व्यवह्रियमाणोऽयमात्मशब्दः। परमम् &amp;ndash;परमात्मानम्। द्वारवृत्त्या वदति &amp;ndash; शरीरवाचकानां शरीरिपर्यन्तत्वन्यायेन द्वारभूतजीवापरित्यागेन तद्विशिष्टतया प्रतिपादयति। इत्येकः पक्ष इत्यन्वयः। इह &amp;ndash;अस्मिन्प्रकरणे। आत्मशब्दम् &amp;ndash; द्रष्टव्यादिपदविशेषितात्मशब्दम्। आश्मरथ्यः &amp;ndash;एकन्नामकऋषिः। व्यक्त्यैक्यात् &amp;ndash;मृद्घटयोरिव जीवब्रह्मणोः स्वरूपैक्यात्।निरवहत् &amp;mdash;जीववाचकस्यापि ब्रह्मवाचकत्वं निर्व्यूढवान्। औडुलोमिश्च &amp;ndash; उडुलोमनाम्नो मुनेरपत्यं कश्चिदृषिः।निरुपधइकदशाद्वैततः&amp;ndash;निरुपधिकदशा &amp;ndash;अविद्योपाधइनिवृत्तिदशा मुक्तिदशेति यावत् तत्सम्बन्धि यत् अद्वैतं&amp;quot; सायुज्यरूपं स्वरूपैक्यं तस्माद्धेतोः। आत्मशब्दं निरवहत्। मुक्तिदशायां &amp;lsquo;ब्रह्मैव भवति इत्युक्त्या जीवब्रह्मणोः स्वरूपैक्यस्य सिद्धत्वात् जीववाचकस्यात्मशब्दस्य ब्रह्मवाचकत्वमुपपन्नमित्युवाचेति भावः। &amp;lsquo;काशकृत्स्नः &amp;ndash;काशं प्रकाशमानं कृत्स्नमपि वस्तुजातं यस्य सः काशकृत्स्नः सर्वज्ञः कश्चिदेवन्नामकऋषिः। इह आत्मशब्दं परस्मिन् तत्स्थत्वात् &amp;ndash; &amp;lsquo;अन्यश्च राजन् स परस्तथाऽन्यः पञ्चविंशकः। तत्स्थत्वादनुपश्यन्ति ह्येक एवेति साधवः।।&amp;rsquo; इति मोक्षधर्मोक्तरीत्या परमात्मनो जीवात्मन्यन्तरात्मतया विद्यमानत्वात् जीववाचक आत्मशब्दः&amp;quot; जीवशरीरकपरमात्मपर इति, अयो दहतीत्यत्रायश्शब्दस्याग्निवाचकत्ववत् पिण्डविशेषवाचकानां देवमनुष्यादिशब्दानां तत्तत्पिण्डविशिष्टजीवात्मवाचकत्ववच्च। साधु &amp;ndash; सम्यक् सर्वश्रुत्यविरोधेन। निरवहत् &amp;ndash;निर्व्यूढान्। अत्र पूर्वार्धोक्तस्य पक्षत्रयस्य क्रमेणोत्तरार्धोक्तपक्षत्रयवाक्यैर्विवरणमिति चिन्तामणौ निश्चितम्।।14. भेदोपाधीत्यादि। अयं भवभृत् &amp;mdash; सर्वैरप्यहमुल्लेखेन प्रतीयमानस्संसार्यात्मा।भेदोपाधिव्यपाये &amp;ndash;भिद्यते अन्यतया ज्ञायतेऽनेनेति भेदः, तादृस्याविद्यारूपस्य उपाधेर्व्यपाये &amp;ndash;निवृत्तौ। ब्रह्मताम् &amp;ndash; ब्रह्मभावम्। इयात् &amp;ndash; प्राप्नुयात्। घटाद्युपाधिनाशे तदन्तराकाशो हि महाकाशतामेति तद्वदिति भावः। इत्ययुक्तम् &amp;ndash;इति शङ्कनमप्ययुक्तम्। कुत? नित्यं तद्भेददृष्टेः &amp;ndash;&amp;lsquo;नित्यो नित्यानां चेतनश्चेतनानामेको बहूनां यो विदधाति कामान्&amp;rsquo; इत्यादिश्रुत्या तयोर्जीवपरयोः भेदस्य नित्यत्वेन साक्षादेव दर्शनात्।किञ्च, अतिपतितभवे &amp;ndash;अतिपतितो ऽतिक्रान्तः भवः संसारबन्धो येन सः अतिपतितभवो मुक्त इत्यर्थः, तस्मिन्। साम्यसाधर्म्यशब्दात् - परमात्मना साकं साम्यप्रतिपादकशब्दात् तादृशसाधर्म्यशब्दाच्च। &amp;lsquo;निरञ्जनः परमं साम्यमुपैति&amp;rsquo; &amp;lsquo;मम साधर्म्यमागताः&amp;rsquo; इति साम्यसाधर्म्ययोः श्रवणात् तयोर्भेदगर्भत्वादिति भावः। मृत्तत्कार्यक्रमश्च &amp;ndash; ब्रह्मणो जगतश्च &amp;lsquo;यथा सोम्यैकेन मृत्पिण्डेन सर्वं मृण्मयं विज्ञातं स्यात् वाचारम्भणं विकारो नामधेयं मृत्तिकेत्येव सत्यम् एवं सोम्य स आदेशो भवति&amp;rsquo; इति श्रुत्युक्तो मृत्तत्कार्य घटशरावादीनां यः कार्यकारणभावरूपः क्रमः स च। श्रुतशइतविहतः &amp;ndash; &amp;lsquo;क्षरं&amp;quot; प्रधानममृताक्षरं हरः क्षरात्मानावीशते देव एकः&amp;rsquo; इत्यादिभिर्बह्वीभिः श्रतिभइरचेतनं चेतनमीश्वरं चात्यन्तविलक्षणतया दर्शयन्तीभिर्ब्रह्मनिर्विकारत्वादि प्रतिपादकश्रुतिसहिताभिः, विहतो बाधितः। अतो &amp;lsquo;येनाश्रुतम्&amp;rsquo; इत्यादौ येनेत्यादिकारणवाचकशब्दानां जलं वहतीत्यादौ जलशब्दस्य जलविशिष्टघटपरत्ववत् सूक्ष्मचिदचिद्विशिष्टब्रह्मपरत्वमवश्यमेष्टव्यमिति भावः।तेन &amp;ndash;जीवब्रह्मणोः स्वरूपैक्यस्य बाधितत्वेन। काशकृत्स्नः &amp;ndash; एवन्नामकऋषिः। जीवोक्तिम् &amp;ndash;जीववाचकमात्मशब्दम्। ईशे &amp;ndash; परमात्मनि विषये। तत्स्थत्वात् &amp;ndash; परमात्मनो जीवात्मन्यन्तरात्मतयाऽवस्थानात्। निरवहत् &amp;ndash;निर्व्यूढवान् पिण्डविशेषवाचिदेवादिशब्दानां&amp;quot; तदन्तर्वर्तितदात्मभूतजीवात्मवाचकत्ववत् जीववाचकानामप्यात्मादि शब्दानां जीवविशिष्टब्रह्मवाचकत्वमिति स्थापयामास। इति यत् &amp;ndash; एवं &amp;lsquo;अवस्थितेरिति काशकृत्स्नः&amp;rsquo;&amp;lsquo;तत्स्थत्वादनुपश्यन्ति&amp;rsquo;इत्यादौ यो निर्वाहः प्रमाणप्रमातृगोष्ठीषु प्रसिद्धः। यदिति सामान्ये नपुंसकम्। एषः&amp;quot; &amp;ndash;अयमेव।व्याससिद्धान्तः &amp;ndash;सर्ववेदार्थमर्मज्ञस्य भगवतो वेदव्यासस्याभिमतोऽर्थनिष्कर्ष इत्यर्थः।।&lt;/li&gt;&#xA;&lt;/ol&gt;</description>
    </item>
    <item>
      <title>35 प्रकृत्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/35_prakRtyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/35_prakRtyadhikaraNam/</guid>
      <description>&lt;ol start=&#34;15&#34;&gt;&#xA;&lt;li&gt;मृत्पिण्डादेरित्यादि।इह &amp;ndash; लोके।मृत्पिण्डादेः &amp;ndash;घटं प्रत्युपादनभूतात् मृत्पिण़्डात् पटं प्रत्युपादानभूतात् तन्तोश्च। कुलालप्रभृतिः &amp;ndash;घटनिमित्तकारणभूतः कुलालः, पटनिमित्तकारणभूतः कुविन्दश्च। पृथक् &amp;ndash; भिन्न एव। दृश्यते इति शेषः। तद्वदेव &amp;mdash;घटपटनिमित्तकारणभूतकुलालकुविन्दरीत्यैव। आदिकर्ता &amp;ndash; जगदादिनिमित्तभूतः परमात्मा। उपादानं न &amp;ndash;उपादानकारणं न भवितुमर्हति। कुत? विकारैर्विहरतः &amp;ndash; विकारशून्यत्वात्। परमात्मनो निर्विकारत्वेन श्रुतिप्रतिपन्नत्वात् विकाराश्रयस्यैवचोपादानत्वसम्भवादिति भावः। इति इत्युपन्यासो न साधुः।रुकः? द्वारमात्रे विकारात्&amp;ndash;निर्विकारस्य ब्रह्मणो विकारात्मकस्य जगतश्च बहुश्रुतिप्रतिपन्नकारणत्वकार्यत्वनिरावाहाय कारणभूतब्रह्मविशेषणतयाङ्गीकृते सूक्ष्मचेतनाचेतनरूपद्वारकारणमात्र एव विकाराङ्गीकरणात्।तथा देहनिष्टे बालत्वे युवतवेऽपि निर्विकारेऽपि च सति जीवे युवा जात इति व्यवहारदर्शनादिति भावः।मृद्दृष्टान्तादिमात्रात्&amp;mdash; &amp;lsquo;यथा सोम्यैकेन मृत्पिण्डेन &amp;rsquo; इत्यादिश्रुतिनिदर्शितात् स्वरूपविकारयुक्तष्टादृष्टान्तग्रहमात्रात्। असौ विकृतिः &amp;ndash; परिदृश्यमानजगतद्रूपविकारः।परस्य स्वरूपे न च स्यात्&amp;ndash;परमात्मस्वरूपे न भवेत्।नहि दृष्टान्तदार्ष्टान्तिकयोः सर्वथा साधर्म्यमेष्टव्यमिति भावः।अत्र किं नियामकमिति चेत्&amp;ndash; ऊर्णनाभिप्रभृतिविकृतिवत् देहद्वारा व्यापृतेर्दर्शइतत्वात्। &amp;rsquo; यथोर्णनाभिः सृजते गृङ्णते च &amp;rsquo; इत्यादिश्रुत्यैव लूताख्यतन्तुविसर्गसंग्रहकारिकृमिप्रभृतीनां&amp;quot; तन्तुरूपविकारवत् स्वगेहभूतचिदचिद्द्वारैव परमात्मनो जगद्विकारव्यापारणस्य दर्शितत्वात्।अतो न स्वरूपविकारभयेन बहुश्रुतिसिद्धइं लोकदृष्टान्तविख्यातं च परमात्मनो जगन्निमित्तभूतस्यापि तदूपादानत्वं त्याज्यमिति भावः।।16. स्वज्ञानाद्यमिति। स्वज्ञानाद्यम् &amp;mdash;-स्वकीयज्ञानचिकीर्षाप्रयत्नादिकम्।स्वजन्यंभवति&amp;ndash;शास्त्रा -भ्यासादिभिर्जीवेन स्वेनैव जन्यते।तेन कर्तृत्वान्निमित्तकारणं तथापि स्वयमेव समवायिकारणं च भवति स्वकीय -ज्ञानादेः कार्यं यत्र समवैति तत्समवयिकारणमिति समवायिकारणलक्षणस्य स्फुटत्वात्।किञ्च,ईशः&amp;mdash;ईश्र्वरः। स्वन्यसंयोगम्&amp;mdash; सर्वव्याप्तस्य स्वस्य अन्यैः परमाण्वादिभिः संयोगम्। सृजति &amp;ndash; स्वयमेवोत्पादयति सर्वकार्यहेतुत्वात्। तथा च तत्रेश्वरः कर्तृत्वेन निमित्तकारणं समवायिकारणं च भवति। तत् &amp;mdash; तस्मात् कारणात्। ईशः, मूर्तनिष्ठे संयोगे &amp;mdash; मूर्तद्रव्यनिष्टे स्वसंयोगे। प्रकृतिरपि &amp;ndash; उपादानकारणमपि। क्रियातः &amp;ndash; स्वव्यापारात्। निमित्तं स्याद्धि &amp;mdash; निमित्तकारणं भवेद्धि। यद्वा एवं&amp;quot; वा योजना &amp;ndash; मूर्तनिष्ठे संयोगे तत् मूर्तं द्रव्यं प्रकृतिरपि स्यात् उपादानमपि स्यात् क्रियातो निमित्तमपि स्यादिति। एवं च भवत्सिद्धान्तरीत्या एकं कार्यं प्राप्त एकस्यैव निमित्तत्वोपादानत्वयोरङ्गीकृतत्वात् तद्रीत्यैव जगन्निमित्तोपादानमीश्वरो भवतीत्यत्र न कोऽपि न्यायविरोध इति भावः। आदौ &amp;ndash; सृष्ट्यादिकाले। एकस्य &amp;mdash; एकस्यैव सत ईश्वरस्य। बहुस्यामिति बहुभवनम्&amp;mdash; &amp;rsquo; बहुस्याम्&amp;rsquo; इत्युक्तरीत्या बहुभवनं तु। सौभरिन्यायसिद्धम् &amp;ndash; यथा सौभरिः एक एव पञ्चाशच्छरीरपरिग्रहं सङ्कल्प्य तेन रूपेण जात इति प्रमाणसिद्धं&amp;quot; तथा भगवानपि नानाविशेषणविशिष्टवेषेण स्वसङ्कल्पादेव जायत इति निदर्शनन्यायसिद्धमित्यर्थः। इह &amp;ndash; अस्मिन् सिद्धान्ते। भेदाभेदश्रुतीनामविहतिश्च विशिष्टैक्ययोगात् स्यात् &amp;ndash; &amp;lsquo;द्वा सुपर्णा सयुजा सखाया&amp;rsquo; &amp;lsquo;क्षरं प्रधानममृताक्षरं हरः क्षरात्मनवीशते देव एकः&amp;rsquo; &amp;lsquo;नित्यो नित्यानां&amp;quot; चेतनश्चेतनानाम्&amp;rsquo; इत्याद्या भेदवादिन्यः श्रु तयः। &amp;lsquo;नेह नानास्ति किञ्चन&amp;rsquo; इत्याद्या अभेदश्रुतयः। द्विविधानामपि श्रुतीनां परस्पराविरोधश्च स्वरूपभेदपरत्वात् भेदश्रुतीनां अभेदश्रुतीनां चेतनाचेतनविशिष्टप्रकार्यैक्यपरत्वयोगाच्च संसिध्यतीत्यर्थः।।17. कार्यर्क्य इत्यादि कार्यैक्ये हि प्रतिज्ञा &amp;mdash; घटत इति शेषः।कारमभूतस्य ब्रह्मणः कार्यभूतजगदैक्येसति हि एकविज्ञानेन सर्वविज्ञानप्रतिज्ञा घटते अन्यथा न घटेतैवेत्यर्थः। तदनुगुणः &amp;ndash; कार्यकारणैक्यप्रतिज्ञानुगुण एव। दृष्टान्तवर्गः &amp;mdash; &amp;lsquo;यथी सौम्यैकेन मृत्पिणडेन सर्वं&amp;quot; मृण्मयं विज्ञातं स्यात्&amp;rsquo; िइत्यादिश्रुत्या मृत्पिण्डादिरूपदृष्टान्तसमुदायः। उदाहरति&amp;mdash;- उदाहृतः। उदाहृतः सर्वोऽपि दृष्टान्त उपादानभूत एव न तु निमित्तभूतः कश्चिदपीति भावः। इह &amp;mdash; सृष्टिप्रकरणे। श्रुतिः। स्रष्टुः &amp;ndash; ईश्वरस्य। स्यामित्भिध्याम्&amp;mdash;- अहं बहुस्यामिति सङ्कल्पम्। वक्तीत्यर्थः। नहि कुलालो घटोऽहं&amp;quot; स्यामिति सङ्कल्पयितुमीष्टे। किञ्च सैव श्रुतिर्वनतां वृक्षतादिश्च वक्ति &amp;mdash; &amp;lsquo;किंस्विद्वनं क उ स वृक्ष आसीत् यतो द्यावापृथिवी निष्टतक्षुः। &amp;rsquo; &amp;lsquo;ब्रह्म वनं ब्रह्म स वृक्ष आसीद्यतोद्यावापृथिवी निष्टतक्षुः।। अत्र प्रथमं वाक्यं प्रश्नपरम्। द्वितीयमुत्तरपरम्। प्रश्नवाक्ये वनशब्द उपादानपरः। वृक्षशब्दः सहकारिपरः। निमित्तकारणत्वं सिद्धं&amp;quot; कृत्वा उपादानसहकारिमात्रप्रश्नः कृतः। उत्तरवाक्येऽपि वनवृक्षशब्दयोस्तथैवार्थः। एवं च श्रुतिरियं ब्रह्मणः कार्यभूतं जगत्प्रति वनशब्दितामुपादानतां वृक्षशब्दितामुपकरणताञ्च वक्ति प्रतिपादयति। एषः &amp;ndash; परमात्मा। आत्मानम् &amp;ndash; स्वात्मानमेव जगदाकारविशिष्टम्। स्वयमेवाकुरुत च &amp;ndash; स्वयं साक्षादेव निरमिमीत च। &amp;lsquo;तदात्मानं स्वयमकुरुत&amp;rsquo; इति श्रुत्या तथावगतमित्यर्थः। तद्भूतयोनित्वमुक्तम्&amp;ndash; &amp;lsquo;यद्भूतयोनिं परिपश्यन्ति धीराः&amp;rsquo; इति तस्य परमात्मनः सर्वभूतोपादानत्वरूपं भूतयोनित्वं साक्षात् श्रुत्यैवोक्तम्। तस्मात्-कारणात् । सर्वतत्त्वान्तरात्मा &amp;mdash; कार्यकारणभूतसर्वतत्त्वान्तरात्मभूतत्वात्। हेत्वर्थं श्रुत्यैवोक्तम्। देवः &amp;ndash; परमात्मा। कर्तापि &amp;ndash; निमित्तभूतोऽपि। प्रकृतिरपि भवेत् &amp;ndash; उपादानकारणमपि भवेत्। अस्मिन् श्लोके &amp;rsquo; कार्यैक्ये हि प्रतिज्ञा तदनुगुण उदाहारि दृष्टान्तवर्गः&amp;rsquo; इत्यन्तेन &amp;lsquo;प्रकृतिश्च प्रतिज्ञादृष्टान्तानुपरोधात्&amp;rsquo; इति प्रकृत्यधिकरणप्रथमसूत्रार्थः उक्तः। &amp;rsquo; स्रष्टुः स्यामित्यभिध्याम्&amp;rsquo; इत्यनेन &amp;lsquo;अभिध्योपदेशोच्च&amp;rsquo; इतिसूत्रार्थः। &amp;rsquo; वनतां वृक्षतादिञ्च वक्ति&amp;rsquo; इत्यनेन &amp;lsquo;साक्षाच्चोभयाम्नानात्&amp;rsquo; इति सूत्रार्थः। &amp;rsquo; आत्मानं&amp;quot; चैष एव स्वयमकुरुत&amp;rsquo; इत्यनेन &amp;lsquo;आत्मकृतेः परिणामात्&amp;rsquo; इति सूत्रद्वयार्थः। &amp;rsquo; भूतयोनित्वमुक्तम्&amp;rsquo; इत्यनेन &amp;lsquo;योनिश्च हि गीयते&amp;rsquo; इति सूत्रार्थ उक्तः। &amp;rsquo; तस्मात्&amp;rsquo; इत्यंशेनाधिकरणार्थनिगमनामित्येतस्मिन् श्लोके प्रकृत्यधिकरणार्थः स्पष्टतया पर्याप्तः सङ्गृहीतः।।18. नोपादान मित्यादि। उपादानं किमपि &amp;ndash; उपादानकारणभूतं किमपि वस्तु। निमित्तं न &amp;mdash; निमित्तकारणं न भवति। तत् &amp;mdash; उपादानकारणम्। तदितरत् कारणं हि विद्मः&amp;mdash;- निमित्तकारणभिन्नं कारणं हि प्रतिपद्यामहे।निमित्तकारणभिन्नत्वे सति कारणत्वं ह्युपादानकारणस्य लक्षणतया ऽवच्छाम इत्यर्थः। यत् वा निमित्तं सिद्धं तत् उपादानतां न भजति&amp;ndash; यद्वस्तु न निमित्तकारणत्वेन सिद्धं तद्वस्तु उपादानतां न प्राप्नोति। कुतः? तत् तदितरत्कारणं हि विद्मः &amp;mdash; तत् निमित्तकारणं तदितरत्कारणं उपादानकारणभिन्नं कारणं हि प्रतीमः। तदितरत् कारणं तद्धि विद्म &amp;mdash; इत्यस्य वाक्यस्यावृत्तिः कार्या। इत्ययुक्तम् &amp;mdash; इति शङ्कनमयुक्तम्। इष्टात् &amp;mdash; अस्माकं युष्माकञअचाभिमतात्। आकारभेदात् &amp;ndash; अवच्छेदकधर्मभेदात्। उभयघटनतः &amp;ndash; एकस्यैव वस्तुन उपादानत्वनिमित्तत्वयोः सङ्घटनेन। लोकवेदानुरोधे सिद्धे &amp;mdash; लोके उपादननिमित्तयोर्भेददर्शनस्य वेदे एकस्यैव ब्रह्मण उपादानत्वनिमित्तत्वदर्शनस्य चानुरोधे आनुकूल्ये सिद्धे सति। स्वच्छन्दलक्ष्मणप्रणयनकुसृतिः&amp;quot; &amp;mdash;स्वच्छन्देन स्वच्छया लक्ष्मणः उपादानभिन्नकारणत्वं निमित्तकारणस्य लक्षणं निमित्तकारणभिन्नकारणत्वमुपादानकारणस्य लक्षणमित्येवमुपादाननिमित्तलक्षणस्य यत् प्रणयनं निर्वचनं तदात्मिका या कुसृतिः कुमार्गःसा।पाकचिन्ताविपाकः&amp;mdash;पाको बालः &amp;lsquo;पोतः पाकोऽर्भको डिम्भः&amp;rsquo; इति कोशात्। युक्तायुक्तानभिज्ञबालकर्तृविचारपरिपाकोऽयम्, तत्तुल्य इत्यर्थः।अयमाशयः&amp;mdash;उपादानतानवच्छेदकधर्मावच्छिन्न- कारणत्वं निमित्तकारणत्वं निमित्तकारणतानवच्छेदकधर्मावच्छिन्नकारणत्वमुपादानकारणत्वमित्युभयाभिमात- वच्छेदकभदघटितनिमित्तोपादानलक्षणप्रणयनेन लोके तयोर्भेददर्शनस्य क्वचिल्लोके वेदे च तयोरभेददर्शनस्य चोपपत्तौ स्वाच्छन्द्येन लोकवेददर्शनविरुद्धलक्षणप्रणयनमनभिज्ञजनालोचनफलमिति।वेदान्तसिद्धान्ते च ब्रह्मणो जगत्प्रति उपादानत्वं शरीरशरीरिभावेन सूक्ष्मचिदचिद्वैशिष्ट्यवेषेण, निमित्तत्वं तु तत्तत्कार्यनुगुणबहुस्यामित्याद्या- कारसङ्कल्पाश्रयत्वच्छेदकभेदेनैव निमित्तत्वमुपादानत्वञ्चेति न किञ्चिदपहीनमिति भावः।।19. उक्त्वा तत्त्वान्तराणामित्यादि। तत्त्वान्तराणां विलयमुक्त्वा &amp;mdash; &amp;lsquo;पृथिव्यप्सु प्रलीयते आपस्तेजसि लीयन्ते तेजो वायौ लीयते वायुराकाशे लीयते आकाश इन्द्रियेषु इन्द्रियाणि तन्मात्रेषु तन्मात्राणि भूतादौ लीयन्ते भूतादर्महति लीयते महानव्यक्ते लीयते अव्यक्तमक्षरे लीयते अक्षरं तमसि लीयते&amp;rsquo; इत्यन्तेन पृथिव्यादीनामक्षरान्तानां तत्त्वान्तराणां स्वस्वकरणक्रमेण विलयं स्वावस्थाप्रहाणेन पूर्वावस्थाप्राप्तिरूपम्, उक्त्वा प्रतिपाद्य। अथ &amp;ndash; तदुपरि &amp;lsquo;तमः परे देव एकीभवति&amp;rsquo;इत्यनेन वाक्येन। तमसि &amp;mdash; तमसस्तु। एकतामात्रमुक्तम् &amp;mdash; स्वावस्थाप्रहाणमन्तरेण देवशब्दिते परमकारणे ब्रह्मणि विभागानर्हसंसर्गविशेषप्राप्तिरूपैकीभावमात्रं प्रतिपादितम्। न तु पूर्वतत्त्वेष्विव लयशब्दः प्रयुक्तः। वेदतद्वेदिवाक्यैः&amp;quot; &amp;mdash; &amp;lsquo;गौरनाद्यन्तवती सा &amp;rsquo; &amp;lsquo;अविनाशी वा अरेयमात्मा&amp;rsquo; &amp;lsquo;प्रकृतिं पुरुषञ्चैव विद्ध्यनादी उभावपि। अचेतनापरार्था च नित्या सततविक्रिया।।&amp;rsquo; &amp;lsquo;नित्यस्सर्वगतः स्थाणुरचलोऽयं सनातनः&amp;rsquo; इत्यादिभिर्वेदवाक्यैस्तद्वेदिनां व्यासादीनां च वाक्यैः। प्रकृकिपुरुषयोः &amp;ndash;प्रधआनजीवयोः। अनादितादि च &amp;ndash; उत्पत्तिशून्यत्वं विनाशशून्यत्वं च प्रोक्तम् &amp;ndash; सुस्पष्टतया निगदितम्। अतः,तौ &amp;ndash; प्रकृतिपुरुषौ। परस्मिन् &amp;ndash; परमात्मनि। लीयेते &amp;ndash; लयं प्राप्नुतः । इति लयवचस्तु &amp;ndash; एवमर्थकं &amp;lsquo;प्रकृतिर्या मया ख्याता व्याक्ताव्यक्तस्वरूपिणी। पुरुषश्चाप्युभावेतौ लीयेते परमात्मनि।।&amp;rsquo; इति लयवचनं तु। अयस्तोयनीत्या स्यात् &amp;mdash; अयसि तोयस्य लये यो न्यायस्तद्रीत्या भवेत्। नहि तोयस्य स्वावस्थाप्रहाणेनायमस्ताप्राप्तिः, ,सलिलनिर्गतमूलिकादिक्षोदलेपने पुनस्तावतस्सलिलस्य बहिर्निस्सरणदर्शनात्। अतः पृथक्प्रतिपत्त्यनर्हसंसर्गविशेषरूप एव तोजस्यायसि लयः, तादृश एवात्रापि लयो विवक्षितः। तथाङ्गीकरणीयतावनियामकस्योक्तत्वादिति भावः। तेन &amp;ndash; सोपबृंहणश्रुतिवाक्यनिपुणनिरूपणेन। भोक्तृभोग्यप्रभृतिकवचितात् भोक्ता जीवः भोग्यं प्रकृतिः प्रभृतिशब्देन कालो ग्राह्यः। तथा च सूक्ष्मचिदचिद्विशिष्टतया उपादानकारणभूतात् कालविशिष्टतया सहकारिकारणभूतात् सङ्कल्पाश्रयतया निमित्तकारणभूताच्च परमात्मनः। असौ विश्वसृष्टिः &amp;mdash; &amp;lsquo;तत्तेजोऽसृजत&amp;rsquo; इत्यादिश्रुतिमसृतिप्रतिपन्ना जगतः&amp;quot; सृष्टिरुत्पत्तिः। समीची &amp;mdash; प्रमाणोपपत्तिसहिततया श्र्लाघनीया। न तु विवर्तोपादानभूतादवस्तावसङ्कल्पायश्रयान्मायिब्रह्मणस्सकाशात् जगक्सृष्टिरिव केवलनिमित्तभूतादीश्वराद्विश्वसृष्टिरिव च प्रमाणोपपत्ति प्रतिरोधेनाश्राव्यतमा भवतीति भावः।।&lt;/li&gt;&#xA;&lt;/ol&gt;</description>
    </item>
    <item>
      <title>36 सर्वव्याख्यानाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/36_sarvavyAkhyAnAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/1/4/36_sarvavyAkhyAnAdhikaraNam/</guid>
      <description>&lt;ol start=&#34;20&#34;&gt;&#xA;&lt;li&gt;अग्र इत्यादि। अवितथवचसि &amp;mdash; वेदे। क्वापि &amp;ndash; &amp;lsquo;हिरण्यगर्भस्समवर्तताग्रे भूतस्य जातः पतिकरेक आसीत्&amp;rsquo; इत्येवंरूपे कंस्मिश्चिद्वाक्ये। अग्रे &amp;ndash; सृष्टेः प्राक्काले। हैरण्यगर्भम् &amp;ndash; चतुर्मुखसंबन्धि। संवर्तनम् &amp;ndash; सर्वतत्त्वसूक्ष्मांशेनैकीभूय कारणावस्थयाऽवस्थानम्। भाति &amp;ndash; प्रतीयते। तमसि &amp;ndash; मूलप्रकृतौ। ग्रस्ताशेषस्वकार्ये &amp;mdash; स्वावस्थापन्नाशेषस्वाकार्यतत्त्ववर्गे सति, प्रलयकाल इत्यर्थः। शिव एव &amp;ndash; रुद्र एक एव। आसीत् इति शेषः। इति च &amp;ndash; एवमर्थकं &amp;lsquo;यदा तमस्तन्न दिवा न रात्रिर्न सन्न चासच्छिव एव केवलः&amp;rsquo; इत्येवंरूपं&amp;quot; वाक्यञ्च। केचित् &amp;ndash; अध्यापकाः। पठन्ति &amp;ndash; अधीयते। एतादृग्वाक्यवर्गस्फुटभवदधिकाशङ्कनस्तम्भनार्थम् &amp;ndash; एतादृशा उदाहृतवाक्यद्वयतुल्येन वाक्यवर्गेण &amp;lsquo;नकिरिन्द्र त्वदुत्तरः&amp;rsquo; &amp;lsquo;इन्द्रो यातो वसितस्य राजा&amp;rsquo;&amp;lsquo;सूर्य आत्मा जगतस्तस्थुषश्च&amp;rsquo; इत्यादिरूपेण श्रुतिवाक्यसमुदायेन स्फुटं दृढतया भवत् जायमानं यदधिकाशङ्कनं परतत्त्वमयमेवास्तु अयमेव वास्तु इति वा अयं वा अयं वा जगत्कारणमिति वा जायमानमनद्धृतमाशङ्कनं&amp;quot; तस्य स्तम्भनार्थं निरोधाय। परम् &amp;ndash; अतिशयेन। शिष्यशिक्षैकिचित्तः &amp;ndash; शिष्याणां शिक्षणे सर्वविररोधिमतनिरसनपूर्वकपरतत्त्वविद्योपपादने एकं मुख्यतयाऽवस्थितं चित्तं हृदयं यस्य स एतादृशसूत्रकारः। प्रागुक्तान् नीतिभेदान् &amp;ndash; प्रागुक्तानेव न्यायविशेषान्। अतिदिशति &amp;ndash; सामान्येनात्रानुसन्धेयत्वेनोपदिशतीत्यर्थः।।21. विश्वेश इत्यादि। श्रीपतिर्विश्वेशश्चेत् &amp;ndash; श्रीमन्नारायण एव जगत्स्वामिभूतः परमात्मा यदि। असौ &amp;ndash; नारायणः। त्राणमात्राधिकारी कथं भवतु &amp;ndash; जगद्रक्षणमात्राधिकृतस्रिमूर्तिमध्यस्थो विष्णुः कथं भवतु नाम। अखिलजगत्सृष्टिस्थितिसंहारकारणं&amp;quot; हि विश्वेशशब्दितम्। अतः दूरं गत्वापि &amp;ndash; नारायणस्य ब्रह्मादिवैलक्षण्यप्रतिपादनप्रयासमनुभूयापि, अर्थान्तरे गन्तव्यमार्गं विहायन्धतमसे नानावनादिपरिवर्तनेऽपि। दुःख्यद्विधिवतुलया &amp;ndash; &amp;lsquo;ब्रह्मविष्णुरुद्रेन्द्रास्ते सर्वे सम्प्रसूयन्ते&amp;rsquo; इत्यादिश्रुतिसिद्धेन साम्येन। घट्टकुटयां प्रभातम् &amp;ndash; घृतगुडादिक्रेयवस्तुवाहकानां पथिकानां तत्तद्वस्त्वानुगुण्येन राजकृतव्यवस्थया राजदेयद्रव्यग्राहिभटावासकुटी घट्टकुटी तस्यामज्ञानेन स्वयमेवागतस्य गुडादिभारवाहिनः पान्थस्य तद्भयेन बहुदूरं कृतपरिवर्तनस्य राडभटग्रहणनिग्रहणानुगुणप्रकाशयुक्तप्रभातसमयसम्पात इवायं प्रयासस्संवृत्तः। वैलक्षण्यं प्रतिपिपादयिषतत्साम्यस्यैवापातादिति भावः। मैवम् &amp;ndash; एवं मा शङ्किष्ठाः। ब्रह्मेशस्रष्टरि &amp;ndash; एको हवै नारायण आसीन्न ब्रह्मा नेशानः&amp;rsquo; इत्यारभ्य &amp;lsquo;तत्र ब्रह्मा चतुर्मुखोऽजायत ततस्तस्य ध्यानान्तस्थस्य ललाटात्स्वेदोपतत् स्वेदाद्बुद्बुमभवत् बुद्धुदात् त्र्यक्षः शूलपाणिः पुरुषोऽजायत&amp;rsquo; इति श्रुत्युक्तरीत्या ब्रह्मरुद्रजनयितरि। निरवधिकबृहत्पौरुषे &amp;ndash; निरवधिबृहत्त्वशालिनि पुरुषसूक्तप्रतिपाद्यमहापुरुषत्वयोगिनि च। नः पुरुषे &amp;ndash;अस्माकं स्वामिनि पुरुषोत्तमे। एतत् &amp;ndash; ब्रह्मरुद्रमध्यपदस्थत्वतत्प्रयुक्तरक्षणादिमात्राधिकृतत्वादिकं सर्वमपि। मत्स्यादिभावेष्विव &amp;mdash; मत्स्याद्यवतारेषु साधारणमत्स्याकूर्मवराहमनुष्यादीवत् स्वयमप्यज्ञानाशक्त्यादिकं यथा भगवानभिनयति तथैव। निजविभवानुक्रियानाट्यं&amp;quot; स्यात् &amp;ndash; निजविभूतिभूतब्रह्मरुद्रसाम्यानुकारलीलाविशेष एवायमिति भवेदेव युक्तम्। &amp;lsquo;ततस्त्वमपि दुर्घर्षस्तस्माद्भावात्सनातनात्। रक्षार्थं सर्वभूतानां विष्णुत्वमुपजग्मिनाम्।।&amp;rsquo; इत्यादिप्रमाणसहस्रसद्धोऽयं मार्ग इति भावः।।22. सांख्योक्तप्रक्रियोक्ते रित्यादि। सांख्योक्तप्रक्रियोक्तेः &amp;ndash; साङ्ख्योक्तायास्तत्त्वप्रक्रियाया उक्तेः श्रुतौ तथा वचनात्, अयमानुमानिकाधिकरणपूर्वपक्षहेतुः। तदभिमतसृजेः &amp;ndash; साङ्ख्याभिमताब्रह्मात्मक प्रधानासृष्टिप्रक्रियायाः, अयं चमसाधिकरणपूर्वपक्षहेतुः।तत्प्रसंख्यानक्लृप्तेः&amp;quot; &amp;mdash; साङ्ख्योक्ततत्त्वसङ्ख्यापरिक्लृप्तेः, अयं &amp;lsquo;न सङ्ख्योपसङ्ग्रहात्&amp;rsquo; इत्याद्यधिकरणपूर्वपक्षहेतुः। तत्प्रोक्ताव्याकृतैक्यात् &amp;ndash; साङ्ख्योक्तात् जगत्कारणस्याव्याकृतैक्यात्, अयं कारणत्वाधिकरणपूर्वपक्षहेतुः। स्ववृजिनवचनात् &amp;ndash; जगत्कारणस्य पुरुषस्य पुण्यपापवाचिकर्मशब्दात्, अयं वाक्यान्वयाधिकरणपूर्वपक्षहेतुः। कर्तृप्रकृत्योर्भेदात् &amp;ndash; जगति निमित्तोपादानयोर्भेदात्, अयं प्रकृत्यधिकरणपूर्वपक्षहेतुः। द्रुहिणशिवमुखानेकहेतुश्रुतेश्च &amp;mdash; ब्रह्मरुद्रादिनानाव्यक्तिकारणत्वापातप्रत्यायकश्रुतेश्च हेतोः। अयं सर्वव्याख्यानाधिकरणपूर्वपक्षहेतुः। क्षिप्तम् &amp;ndash; प्रतिक्षिप्तम्। पादत्रयोक्तम् &amp;ndash; प्रथमद्वितीयतृतीयपादप्रतिपादितं&amp;quot; परमपुरुषैकनिष्ठं जगत्कारणत्वादिरूपमर्थजातम्। श्रुतिहृदयसमुद्धाटनात् &amp;ndash; श्रुत्यर्थविशदप्रतिपादनात्। अन्वरक्षत् &amp;ndash; रक्षितवान्।।23. जिज्ञास्यत्वेनेत्यादि। जिज्ञास्यत्वेन सिद्धे &amp;ndash; प्रथमपादे प्रथमचतुस्सूत्र्या सिद्धव्युत्पत्त्यादिसाधमुखेन मुमुक्षुभिर्ज्ञेयत्वेन, ईक्षत्याद्यधिकरणैस्तत उपरितनैः प्रधानात् चेतनात् चेतनविशेषेभ्यश्च व्यावृत्ततया च प्रतिपन्ने। स्थिरचरचिदचिद्देहिनि &amp;ndash; द्वितीयपादेऽन्तर्याम्यधिकरणाद्युक्तरीत्या स्थावरजङ्गमात्मकचेतनाचेतनसमुदायान्तर्यामिणि। ब्रह्मतत्त्वे &amp;mdash; स्वरूपगुणकृतनिरतिशयबृहत्त्वाश्रयत्वात् द्युभ्यादिपाद प्रतिपन्नसर्वाधारत्वशआलिनि परब्रह्मणि। श्रुत्याद्यैरेव &amp;ndash; आनुमानिकपादोक्तक्श्रुतिलिङा पपत्तिविशेषैरेव। कारणाम्नायवाचाम् &amp;ndash; कारणत्वप्रतिपादकवेदान्तवाक्यानाम्। इयं स्वरसगतिः &amp;mdash; स्वारसिकीयं वृत्तिः। सूक्ता &amp;ndash; सम्यगुक्ता, अयं प्रथमाध्यायार्थः।अस्य प्रथमाध्यायर्थस्य द्वितीयाध्यायेन सह सङ्गतिप्रदर्शनार्थंमुत्तरार्धेन द्वितीयाध्यायार्थ उच्यते। इह&amp;ndash; प्रथमाध्यायप्रतिपादिते ब्रह्मकारत्वे। बाह्यान्तरम् &amp;ndash; बाह्यञ्चान्तरञ्च तयोस्समाहारो बाह्यान्तरं बाधे रोधे च क्रमेणान्वयः। बाह्यं स्वतन्त्रयुक्तिमूलकम्।आन्तरं श्रुतिवाक्यानां परस्परविरुद्धार्थप्रतीतिमूलकम्। बाधम् &amp;ndash; प्रथमाध्यायप्रतिपन्नार्थस्याप्रामाणिकत्वज्ञानहेतु भूताभावानुमानम्। रोधञ्च &amp;mdash;- विरोधं परस्परविरुद्धार्थकत्वप्रतीत्या श्रुतिवाक्यानां सर्वेषां तुल्यबलत्वेनार्थप्रतीति प्रतिबन्धबहेतुभूतमर्थविरोधप्रत्यायकयुक्तिजातं&amp;quot; च। बहुधा वर्णयन्तः &amp;mdash; बहुप्रकारयुक्तयता प्रतिपादयन्तः। मुसल्याः&amp;mdash; मुसलेन प्रहर्तारो मुसलेन बध्या वा वादिनः। परस्तात् &amp;mdash;- द्वितीयाध्याये। निषदुपनिषदाम् &amp;mdash; श्रीमत्पाञ्चरात्रप्रतिपन्नभगवत्परत्वतद्दिव्यमङ्गलविग्रहविशेषसमाराधनादिप्रकारपरमैकान्तिनिष्ठोपायफलादिप्रतिपादका रहस्याम्नायशब्दिताश्शाखाविशेषाः निषदः, तैत्तरीयकादयस्तदितरे अव्यवधानेन ब्रह्मस्वरूपादिप्रतिपादका वेदभागा उपनिषदः, तासाम्। निश्चलत्वप्रसिद्ध्यै &amp;mdash; प्रतिबन्धकराहित्येन स्वार्थप्रत्ययायनाय। निष्काल्येरन् &amp;ndash; निरसिष्यन्त इत्यर्थः।।24. आदौ जिज्ञास्यतामित्यादि। आदौ &amp;ndash; &amp;lsquo;अथातो ब्रह्मजिज्ञासा&amp;rsquo; इति प्रथमसूत्रे। प्रतिपन्नेति शेषः। बहुविहतिहता &amp;ndash; श्रीमच्छतदूषणीद्वितीयभङ्गोक्तरीत्या शुद्धोपहितविकल्पज्ञानद्वितयतादिविकल्पभेदकृतबहुप्रकारविरोधविध्वस्ता। जिज्ञास्यता &amp;ndash; ब्रह्मजिज्ञास्यता। आस्ताम् &amp;ndash; तिष्ठतु। यदि जिज्ञास्यं ब्रह्म तदा दृश्यत्वात् मिथ्यात्वं ब्रह्मणः समापतति, एतद्भयाद्यदि न जिज्ञास्यं तदा प्रथमसूत्रं तद्रीत्या शास्त्रञ्च परित्यक्तं स्यात्। अत उभयतस्स्पाशा रज्जुरित्यादिरूपं तात्पर्यमस्यामवगन्तव्यम्। लक्षणोक्तिरसह्यताम् &amp;ndash; अत्रापि बहुविहतिहतेति पदस्य काकाक्षिन्यायेनान्वयः। लक्षणस्य असाधारणधर्मस्य उक्तिः &amp;lsquo;जन्माद्यस्य यतः&amp;rsquo;इति सूत्रेण प्रतिपादनञ्च सह्यताम्। अस्माभिरिति शेषः। असाधारणधर्मस्यैव लक्षणत्वात् निर्धर्मके ब्रह्मणि असाधारणधर्मासम्भवात् सत्यज्ञानादिपदानां सत्यत्वादिपरत्वे सविशेषत्वापत्तेः व्यवृत्तिपरत्वे च लक्षणादोषादेकेतरपदवैयर्थ्यापत्तेः, जगत्कारणत्वस्य शाखायाश्चन्द्रमसं प्रतीव विशेष्यासंस्पर्शेन तटस्थलक्षणत्वपक्षेऽपि ज्ञाताकारोपलक्ष्याकारादिभिस्सविशेषत्वप्रसङ्गाच्चाद्वैतिनां&amp;quot; ब्रह्मलक्षणकथनं बहुविरोधहतमेवेति हृदयम्। वः &amp;ndash; युष्माकम्। शास्त्रयोनिप्रलपितमपि &amp;mdash;शास्त्रस्य योनिः &amp;lsquo;शास्त्रयोनिः, शास्त्रं योनिः प्रमाणं यस्येति वा शास्त्रयोनिर्ब्रह्म&amp;rsquo; इति शङ्करभाष्ये द्वेधा प्रतिपादनात् पक्षद्वयेऽपि क्रमेण &amp;lsquo;&amp;lsquo;तस्य हवा एतस्य महतो भूतस्य निश्श्वसितमेतद्यग्वेदः&amp;rsquo;&amp;rsquo; इत्यादिश्रुत्युक्तरीत्या वेदाख्यशास्त्रसृष्टिरूप शास्त्रयोनित्वप्रतिपादनं वा शास्त्रैकप्रमाणकत्वरूपशास्त्रयोनित्वकथनं&amp;quot; वा। मृष्यामः &amp;mdash;सहामह इत्यर्थः। अत्रापि बहुविहतिहतेति पदस्य लिङ्गविभक्तिविपरिणामेन विहतिहतमित्येवरूपस्य शास्त्रयोनिप्रलपितपदविशेषणत्वेन अनुषङ्गः कार्यः। अत्रायमाशयः &amp;ndash; वेदसृष्टिप्रकरणे &amp;lsquo;आत्मावारे द्रष्टव्यः&amp;rsquo; इति श्रवणेन शुद्धस्यैव द्रष्टव्यत्वात् तस्य च नानाभेदास्पदकर्मब्रह्मभागात्मकवेदसृष्टितुल्यत्वापातादिदोषादविषयस्य ब्रह्मणः शास्त्रविषयत्वे सविशेषत्वमिथ्याद्यनर्थापाताच्चसह्यमेव शास्त्रयोनित्वकथनमद्वैतिनामिति। समन्वित्यपोक्तिः &amp;ndash;समन्वयसूत्रार्थतया सर्वोपनिषदां ब्रह्मणि समन्वयोपपादनञ्च। स्यात् &amp;ndash; अस्तु। अत्रापि बहुविहतेति पदानुषङ्गः। समन्वयो हि नाम सर्वेषां कारणवाक्यानां&amp;quot; ब्रह्मणि तात्पर्येण समन्वयः। स च न सम्भवति वाच्यवाचकभावस्य भवद्भिः खण्डितत्वात् मुख्यार्थसम्बन्ध्यर्थान्तरोक्तिरूपाया लक्षणायाश्च मुख्यार्थानङ्गीकारेणैव छिन्नमूलत्वात् मुख्यार्खगुणयोग्यर्थान्तरवृत्तिरूपाया गौण्याश्च मुख्यार्थानङ्गीकारगुणानङ्गीकारादिभिरसम्भवात् ब्रह्मणः सर्वपक्षेष्वपि बोध्यत्वापातेन मिथ्यात्वापत्तेश्चानर्थबाहुल्याद्वैतिनां समन्वयप्रतिपादनं विरुद्धमेवेति तात्पर्यम्। इदं सर्वं तिष्ठतु &amp;ndash;निर्विशेषैक्यपक्षे &amp;ndash; निर्विशेषब्रह्मणा सह जीवस्यैक्यं ह्यद्वैत्यभिमतं तत्पक्षे। स्फुटार्थैः &amp;ndash; असन्दिग्धार्थैः। सविषयवचनैः &amp;ndash;औपनिषदविषयवाक्यसहितैः। एतैः &amp;ndash; &amp;lsquo;नेतरोऽनुपपत्तेः, भेदव्यपदेशाच्चान्यः, आकाशोऽर्थान्तरत्वादिव्यपदेशात्, सुषुप्त्युत्क्रान्त्योर्भेदेन, अवस्थितेरिति काशकृत्स्नः, &amp;rsquo; इत्यादिरूपैः, श्रवणमात्रेण भेदप्रतीतिहेतुभिरित्यानुपूर्वीप्रदर्शनम्। सूत्रैः &amp;ndash; &amp;lsquo;अस्तोभयमनवद्यं&amp;quot; च सारवद्विश्वतोमुखम्&amp;rsquo; इत्यादिप्रमाणेनाक्षारांशेनापि नैरर्थक्यासहैः प्रमातृचूडामणेश्श्रीमतो भगवद्वैपायनस्य मुखारविन्दनिस्सृतैः&amp;quot; &amp;lsquo;ब्रह्मसूत्रपदैश्चैव हेतुमद्भिर्विनिश्चितैः&amp;rsquo; इति गीताचार्येण च प्रमाणतयाऽभिमतैः &amp;lsquo;ईक्षतेर्नाशब्दम्&amp;rsquo; इत्यादिभिस्सूत्रैः। मुख्येक्षाद्यैस्स्वधर्मैः&amp;quot; &amp;ndash;सूत्रार्थतया प्रधानप्रतिपाद्यैः &amp;lsquo;गौणश्चेत्&amp;rsquo; इत्यादिना गौणतानिरसनकण्ठोक्त्या मुख्यभूतैः &amp;lsquo;तदैक्षत&amp;rsquo; इत्यादिश्रुतिसिद्धैरीक्षमणादिरूपैर्ब्रह्मधर्मैः। प्रकृतिपुरुषतो भेदवादः कथं स्यात् &amp;ndash; प्रकृतिपुरुषाभ्यां ब्रह्मणः प्रतिपादितो भेदोपन्यासो भवतां कथमुपपद्येत। इदमत्राकूतम् &amp;ndash; &amp;lsquo;ईक्षतेर्नाशब्दम्&amp;rsquo; इत्यारभ्य &amp;lsquo;एतेन सर्वे व्याख्याता व्याख्याताः&amp;rsquo; इत्यन्तेषु सूत्रेषु एकैकेन सूत्रेणैकेकोऽर्थो भेदेन प्रतिपाद्यत इत्यङ्गीक्रियते वा? न वा? आद्ये भेदवादप्रसङ्गः, द्वितीये सूत्राणां नैरर्थ्यक्यमेव, सूत्रार्थाः परस्परं भिन्ना एव तथापि व्यावहारिका इति चेत् वेदान्तसूत्रार्थानामेव व्यावहारिकत्वे किमन्यत् पारमार्थिकम्? न किञ्चिदिति चेन्निरर्थकस्य शास्त्रस्यारम्भ एव न स्यात्, शास्त्रस्यापारमार्थिकविषयत्वे परोक्तानां सर्वेषामप्यर्थानामपारमार्थिकत्वाच्च सुतरां शास्त्रारम्भासम्भव एवेति।।&lt;/li&gt;&#xA;&lt;/ol&gt;</description>
    </item>
  </channel>
</rss>
