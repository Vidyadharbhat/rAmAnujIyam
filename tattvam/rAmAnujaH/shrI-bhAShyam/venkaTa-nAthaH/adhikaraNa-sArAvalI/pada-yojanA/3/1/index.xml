<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;१ on रामानुजीये विश्वासटिप्पन्यः</title>
    <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/</link>
    <description>Recent content in &#43;१ on रामानुजीये विश्वासटिप्पन्यः</description>
    <generator>Hugo</generator>
    <language>en-us</language>
    <atom:link href="https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/index.xml" rel="self" type="application/rss+xml" />
    <item>
      <title>01 तदन्तरप्रतिपत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/01_tadantarapratipattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/01_tadantarapratipattyadhikaraNam/</guid>
      <description>&lt;ol&gt;&#xA;&lt;li&gt;साध्या मुक्तिरित्यादि । मुक्तिस्साध्या न स्याच्चेत् - पुरुषप्रवृत्त्योत्पाद्या न चेत् । नित्येति चेदित्यर्थः । साधनाध्यायकॢप्तिर्विफला प्रसजति - तदा मोक्षसाधनोपासनप्रतिपादकतृतीयाध्यायरचना विफला भवेत् । मोक्षस्य नित्यत्वेन तत्साधनप्रतिपादनस्य वैफल्यादित्यर्थः । साध्या चेत् - मुक्तिरित्यनुषङ्गः । उत्पाद्या चेत् । नश्वरी स्यात् - अनित्या स्यात् । उत्पन्नानां विनाशस्यापरिहार्यत्वादिति भावः । अतः, इह - अस्मिन् शास्त्रे । कथं अपवर्गः पुनरावृत्तिशून्यः - केन प्रकारेण मोक्षस्य पुनर्विनाशशून्यस्य सिद्धिः । मैवम् - नैवं चिन्त्यम् । प्रागसिद्धैव ब्रह्मानुभूतिः - प्रागविद्यमानैव ब्रह्मानुभवरूपा मुक्तिः । परभजनवता साध्या - परोपासनयुक्तेन पुरुषेनोत्पाद्या । इयम् - मुक्तिः । धीसङ्कोचप्रणाशस्त्विति - बन्धात्मकधर्मभूतज्ञानसङ्कोचविनाशरूपेति हेतोः । उत्तरावध्यतीता च भवतीति - उत्तरावधिर्नाशस्तमतीता नाशरहितेत्यर्थः । ब्रह्मानुभवरूपा मुक्तिर्ज्ञानसङ्कोचप्रध्वंस एव । तस्य च कृतकत्वेऽपि विनाशो नास्तीति पुनरावृत्तिर्नेति भावः । इदञ्च परपक्षानुसारेण, अस्मत्पक्षे तु भावन्तराभावाङ्गीकारात्, ज्ञानसङ्कोचनिवृत्तिर्ज्ञानविकासरूपो भाव एव । तस्य नित्यत्वञ्च &amp;lsquo;न च पुनरावर्तते&amp;rsquo; इति प्रमाणबलात् सिद्धम् । धियो विकासश्च स्वाभाविक एव । उपाधिवशात् जातस्य सङ्कोचस्य चोपासनजन्यपरमात्मप्रसादेन निवृत्तौ स्वाभाविको विकास एवावतिष्ठत इति &amp;lsquo;स चानन्त्याय कल्पते&amp;rsquo; इति श्रुत्या साक्षादुच्यत इति न काप्यनुपपत्तिरिति ॥2. पादाभ्यामित्यादि । अत्र - मुक्तिसाधनपरे तृतीयाध्याये । पूर्वम् - प्रथमतः । पादाभ्याम् - वैराग्यपादोभयलिङ्गपादाभ्याम् । भविनाम् - संसारिणाम् । ब्रह्मविद्याधिकारं जनयति - प्राप्यान्तरवैतृष्ण्यप्राप्यतृष्णातिशयरूपं ब्रह्मविद्याधिकारमुत्पादयति । जीवावस्थासु दोषदर्शनेन तद्वैतृष्ण्यस्य, परमात्मनि हेयप्रत्यनीकत्वकल्याणगुणाकरत्वरूपयोभयलिङ्गदर्शनेन तद्विषयकतृष्णातिशयस्य च जननादिति भावः । पश्चादुभाभ्याम् - ततः परमुभाभ्यां पादाभ्याम् । तेषाम् - जीवानाम् । अशेषैरङ्गैस्सह - अग्निहोत्रादिवर्णाश्रमधर्मशमदमादिगुणादिरूपैर्ब्रह्मोपासनाङ्गैस्सह । बहुविधां तां वदति - वैश्वानरोपकोसलदहरशाण्डिल्यादिरूपतया बहुप्रकारां ब्रह्मविद्यां भेदाभेदगुणोपसंहारानुपसंहारानुसन्धेयगुणव्यवस्थेयत्ताविकल्पादिप्रतिपादनमुखेन प्रतिपादयतीत्यर्थः । ऐश्वर्यादौ विरक्तिम् - ऐहलौकिकपारलौकिकैश्वर्यादौ वैराग्यम् । निरवधिविभवे पूरुषे अभिलाषञ्च - उभयलिङ्गसिद्धाननन्तकल्याणगुणविभूतिके पुरुषोत्तमे तृष्णातिशयमपि । विद्याभेदावलम्बम् - विद्याभेदानां वैश्वानरोपकोसलाद्युपासनभेदानामवलम्बमनुष्ठेयत्वेन परिग्रहम् । तदुपकरणमपि - विद्याङ्गभूतकर्मादिस्वरूपमपि । पादैः - साधनाध्यायपादैश्चतुर्भिः । क्रमेण - उक्तार्थचतुष्टयानुगुणपादचतुष्टयक्रमेण । आह - अर्थतः कण्ठोक्त्या च प्रतिपादितवानित्यर्थः । सूत्रकार इति शेषः ॥3.1.3. संसारेत्यादि । संसारोद्विग्नचेतास्तनुभृत् - जननमरणादिरूपसंसारभीतहृदयः पुरुषः खलु । अत्र शारीरकांशे अधिकरोति - अस्मिन् शारीरकशास्त्रात्मके मीमांसाशास्त्रोत्तरार्धे श्रवणाय प्रवर्तते । एवं सति पुनर्वैराग्यार्थः असौ पादस्तु सूत्रकारैः किमिति निबद्धः - उक्तरीत्या वैराग्ये सिद्धेऽपि पुनर्वैराग्योत्पत्तिफलोऽयं तृतीयाध्यायप्रथमपादो निरर्थकाक्षरशून्यसूत्रकरणाय प्रवृत्तैर्व्यासाचार्यैः किंफलमिति मन्वानैर्विरचितः । सूत्रकारैरिति पूजायां बहुवचनम् । शास्त्रश्रवणौपयिकमुपासनानुष्ठानौपयिकमिति द्विविधं वैराग्यम्, तत्र प्रथमस्य पूर्वं सिद्धावपि द्वितीयांशसिद्ध्यर्थमयं पाद इति प्रतिवदति - सत्यमित्यादिना । प्रथमांशसिद्ध्या अर्धमङ्गीकृतमित्यर्थः । प्राप्यान्तराणाम् - परमात्मस्थानापेक्षया भिन्नानां स्वर्गादिस्थानानाम् । निरयगणतुलारोपणम् - &amp;lsquo;एते वै निरयास्तात स्थानस्य परमात्मनः&amp;rsquo; इत्युक्तरीत्या नरकवर्गतुल्यत्वानुसन्धानम् । मुक्त्युपायप्रारम्भेऽभ्यर्हितं स्यात् - मुक्त्युपायभूतोपासनानुष्ठानोपयुक्तं भवेत् । इह - मोक्षार्थोपासनानुष्ठाने । स्पष्टदृष्टस्वदोषः खलु त्वरते - स्पष्टतया दृष्टाः स्वस्य इहामुत्र च सञ्चरतस्स्वप्नसुषुप्तिमुग्धाद्यवस्थापन्नस्य ये दोषा दुःखहेतवो येन तादृशः खलु पुरुषश्शीघ्रं प्रवर्तते । अत एतादृशतीव्रवैराग्यायायं पाद इति भावः । अत्र चिन्तामणौ पाठान्तरावलम्बनेन व्याख्यानं दृश्यते । इयं तत्पङ्क्तिः &amp;lsquo;तदेव विशदयति - त्वरत इति । स्पष्टदृष्टस्वबोधः - परमपुरुषस्सर्वशेषी अहं पुनस्सूरिवन्नित्यमेव तदनुभवयोग्यः अथापि कर्मवशात् संसरामीति स्पष्टदृष्टस्वज्ञानवान् पूर्वं व्याधत्वेनावस्थितराजकुमारवत् स्वस्वरूपस्य सम्यगवलोकनेन पुनरसङ्कुचितब्रह्मानुभवाय त्वरत इत्यर्थः&amp;rsquo; इति ॥4. देहाद्यमित्यादि । दिवि भुवि च गतौ - पूर्वदेहान्निष्क्रान्तस्य जीवस्य द्युलोके ततः पुनर्भूलोके च गतौ । तत्रतत्रैव - तत्तद्देश एव । भोग्यनीत्या - भोग्यवस्तु यथा लभ्यते तन्न्यायेन । देहाद्यम् - देहेन्द्रियप्राणादिकमपि । लभ्यम् - सुलभमेव । मुधा - वृथैव । इह पूर्वदेहात् गृहीतैः प्राणाद्यैर्भूतसूक्ष्मैरपि किम् - एतल्लोके पूर्वं परिगृहीताद्देहाद्गृहीतैर्दध्नो नवनीतवत् मथित्वा सारग्राहं गृहीतैः प्राणाद्यैः प्राणेन्द्रियैर्भूतसूक्ष्मैरपि पूर्वदेहस्थभूतसूक्ष्मांशैरपि किं फलम् । अणोः - अणुपरिमाणस्य जीवस्य । गतिञ्च - देशान्तरगमनञ्च । प्राणनीत्या - &amp;lsquo;ऊर्ध्वं प्राणमुन्नयत्यपानं प्रत्यगस्यति&amp;rsquo; इत्युक्तप्राणादिनयनन्यायेन । ईश्वरस्स्वयमुपजनयेत् । मैवम् - एवं न शङ्क्यम् । श्रुतिमितनियतौ - श्रुतिप्रमितनियतौ । स्वच्छन्दकृत्ये - स्वच्छन्दस्य स्वतन्त्रस्येश्वरस्य कृत्ये कार्ये । गौरवोक्तेरयुक्तेः - गौरवापादनस्यायोगात् । यत् यथा ईश्वरः करोतीति श्रुतिप्रमितं तत्तथैवेति प्राणाणिकैरभ्युपगन्तव्यम् । न पुनरीश्वरकृत्ये श्रुतिसिद्धे गौरवादिदोष उदाहार्यः । आनुमानिक्यां हि कल्पनायां गौरवं दोषमुदाहरन्ति न्यायविद इति भावः ॥5. नानाजातीयेत्यादि । जनः । नानाजातीयराशिम् - नानाजातीयद्रव्यसङ्घातम् । भूयसः अंशस्य नाम्ना - तद्राशिघटकद्रव्यांशेषु यद्द्रव्यांशो भूयान् तद्द्रव्यनाम्ना । व्यपदिशति - व्यहरति । इदं धान्यराशिप्रभृतिषु दृष्टम् । एवम् - उक्तन्यायेन । प्राचुर्यात् - देहे लोहितादिरूपाबंशभूयस्त्वेन तदारम्भकद्रव्येऽप्यबंशप्राचुर्यात् । आपः पुरुषवचस इति - वेत्थ यथा पञ्चम्यामाहुतावापः पुरुषवचसो भवन्ति इति श्रुतावप्छब्देन । भूतवर्ग उच्यते । स विभुः - परमात्मा । व्यष्टिम् - देहादिकम् । पञ्चीकृतैस्तैर्हि सृजति - परस्परमिश्रितैर्भूतैर्हि सृजति, नतु केवलैः । अतो देहारम्भे पञ्चभिरपि भूतैर्भवितव्यमिति भावः । पुनस्तारतम्यञ्च - दृश्यत इति शेषः । देहे वातपित्तश्लेष्मादितारतम्यञ्च विशेषतो दृश्यते । तद्धि तत्तभूतवैषम्यप्राचुर्यादेव हि भवेत् । ननु प्रथमं द्युलोकाग्नौ श्रद्धा हि होम्यत्वेन श्रुता &amp;lsquo;श्रद्धां जुह्वति&amp;rsquo; इति, नत्वाप इत्यत्राह - श्रद्धाशब्दस्त्विति । इह श्रद्धाशब्दस्तु - पूर्वत्रोत्तरत्र चाप्छब्दितवस्तुविषये प्रयुक्तोऽयं श्रद्धाशब्दः । निगमे तत्समाख्यावदुक्तेः - श्रद्धा वा आपः इति वेदे श्रद्धासंज्ञावत्त्वेनापामुक्तेः । अपः कथयति - अप एवाभिदधातीत्यर्थः । अतश्चायं श्रद्धाशब्दोऽप्यप्छब्दवत् भूतान्तरसंसृष्टाप्पर इति भावः ॥6. अत्र कानि पञ्चाग्नित्वेन परिकल्प्यन्ते ? कानि वा होतव्यानि ? के च ते होतारः ? इत्याशङ्क्य सर्वमेतद्विविच्य दर्शयति - द्यौरित्यादिना । पञ्चाग्निविद्या - असौ वाव लोको गौतमाग्निः इत्यादिका पाञ्चालराजवक्तृकगौतमश्रोतृकात्मोपदेशरूपा छान्दोग्यश्रुतिः । प्रथमं द्यौः । अथ पर्जन्यः - मेघः । अथ पृथ्वी । तदनु च पुरुषः - रेतस्सेक्तृपुरुषः । तदनु योषित् - सिक्तरेतोधारिणी स्त्री । इत्येवमेतान् - पूर्वोक्तान् द्युलोकादीन् । परिकरसहितान् पञ्चाग्नीन् कल्पयित्वा - समिद्धूमार्चिरङ्गारविष्फुलिङ्गरूपितादित्यादिरूपपरिकरविशिष्टान् पञ्चाग्नीन् रूपयित्वा । तेषु - रूपितेषु द्युपर्जन्यपृथ्वीपुरुषयोषिद्रूपेष्वग्निषु । क्रमपरिणतितः - क्रमागतपरिणामविशेषेण । सोमवर्षान्नरेतोरूपम् - सोमाद्यात्मकं सजीवं - जीवात्मसहितं, श्रद्धाख्यं - श्रद्धाशब्दितं, भूतसूक्ष्मम् - भूतसूक्ष्मांशरूपम् । हव्यम् - होमद्रव्यम् । तनुधरमरुतः - देहधारकप्राणात्मकवायवः । जुह्वतीति, ब्रवीति - प्रतिपादयति । अयमेव पञ्चाग्निविद्यासारसंग्रह इति भावः ॥&lt;/li&gt;&#xA;&lt;/ol&gt;</description>
    </item>
    <item>
      <title>02 कृतात्ययाधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/02_kRtAtyayAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/02_kRtAtyayAdhikaraNam/</guid>
      <description>&lt;ol start=&#34;7&#34;&gt;&#xA;&lt;li&gt;इष्टापूर्तेत्यादि । तनुभृत् - जीवः । इह - कर्मभूमौ । इष्टापूर्तादिरूपम् - इष्टं यागादि, पूर्तं तटाकादि, आदिशब्देन स्वर्गहेतुभूतगोभूम्यादिदानादिकमुच्यते, एवमादिरूपम् । यत्किञ्च शुभं कर्म कुर्यात् । तत् कृत्स्नं भुक्त्वा - स्वर्गादावनुभूय । तदन्ते - तदवसाने । पुनः अवनिम् - इमं भूलोकम् । इयात् - आगच्छेत् । इत्यसत् - इति पक्षो न साधुः । दृष्टबाधात् - आगच्छतां जीवानां मध्ये केषांचित् चण्डालयोनिप्राप्तिः केषांचित् ब्राह्मणाद्युत्तमयोनिप्राप्तिरित्येवं तत्तत्कर्मानुगुणतया दृष्टस्य फलवैषम्यस्य तन्मूलभूतकर्मशेषानङ्गीकारे विरोधात् । किञ्च कार्त्स्न्येनेत्यश्रुतत्वात् - &amp;lsquo;प्राप्यान्तं कर्मणस्तस्य&amp;rsquo; इत्यादिश्रुतौ कार्त्स्न्येन कर्मणोऽन्तं प्राप्येत्यश्रुतत्वात्, सुकृतफलतया जातिभोगाद्यधीतेः - रमणीयचरणा अभ्याशोहयत्ते रमणीयां योनिमापद्येरन् इत्यादिश्रुत्या सुकृतफलत्वेन विशिष्टजातिभोगाद्याम्नानात् । तस्मात् - उक्तोपपादनात् । स्वर्गपान्थः - गतागतं कामकामा लभन्ते इति स्वर्गमार्गपथिकः । तदितरसहितैः - कर्मान्तरयुक्तैः । प्रारब्धशेषैः - कर्मविपाकादिशास्त्रेषु सुकृतस्य स्वर्गादिहेतुत्ववत् तदनुभवान्ते विशिष्टजातिवित्तसुखादिहेतुत्वस्यावगमात् अभुक्तफलकर्मशेषैस्सह । आपतेत् - आगच्छेत् ॥8. धूममित्यादि । प्रथमं धूमम् । ततो रात्रिञ्च । पश्चात् तिमिरकलुषितं पक्षम् - कृष्णपक्षम् । ततो दक्षिणावृत्तिमासान् - दक्षिणायनघटितान् कटकसिंहकन्यातुलावृश्चिकधनूरूपान् षण्मासान् । पश्चात् पितॄणां लोकम् । तदनु गगनम् । ततश्चन्द्रमपि मृतः कर्मी अभ्येति - प्राप्नोति । यातनाचक्रवर्ती - यातनाचक्रे परिवर्तनपरः । प्रत्यावृत्तौ तु - पुनरागमने तु । चन्द्रात्, गगनसततगौ - गगनवायू । गगनं गगनानन्तरं वायुमित्यर्थः । ततो धूमम् । पश्चादब्भ्रम् - अपो बिभर्तीत्त्यब्भ्रम् । ततो मेघञ्च &amp;ndash; मिह सेचने, वर्षणप्रवृत्तं तमित्यर्थः । ततो व्रीह्यादीन् - पितृभक्षणीयव्रीह्यादीन्, अथ रेतस्सिचम् - जनकं पुरुषम् । पश्चात् जननीं रेतोविशिष्टस्सन् याति । अयमेतादृशः सुकृतीनां गतागतक्रम इति भाव्यमिति भावः ॥9. आचारांशस्येत्यादि । चरणवचनतः - रमणीयचरणाः, कपूयचरणाः, इति आचारवाचकचरणवचनात् । जातिभोगादिकम् - विशिष्टजातिसुखादिकम् । आचारांशस्य साध्यं स्यात् - सन्ध्यावन्दनादिरूपाचारांशस्य फलभूतं भवतु । नतु स्वर्गार्थकर्मविशेषफलमित्यर्थः । श्रुतितः - श्रुत्यैव । कर्माचारौ विभक्तौ - &amp;ldquo;यान्यनवद्यानि कर्माणि, तानि सेवितव्यानि, यान्यस्माकं सुचरितानि, तानि त्वयोपास्यानि&amp;rdquo; इत्यादौ कर्माणि, सुचरितानीति पृथगाम्नानेन तौ परस्परभिन्नाविति दर्शितौ । इति न सत् - इति शङ्कनं न साधु । गत्यभावात् तथोक्तेः - गत्यभावेन शब्दसाफल्यार्थं तथा कथनात् । चरणवचः - चरणपदम् । वृत्त्या - प्रवृत्त्या । कर्मण्यपि मुख्यं हि - कर्मविषयेऽपि, चर्यतेऽनुष्ठीयत इति शक्त्यैव बोधनात्, मुख्यं हि । तत्पदम् । एकदेशे - वाच्यैकदेशे । न निरोध्यम् - उक्तरीत्या कर्माचारयोर्द्वयोरपि चरणशब्दवाच्यत्वेन तदेकदेशे आचारे तस्य निरोधो न युक्त इति भावः । जात्यादिः - स्वर्गात् पुनरागतानां जीवानां विशिष्टजात्यादिलाभः । कर्मभेदप्रभवः - स्वर्गार्थकर्मविशेषादेव भवति । इति मिते - एवं शास्त्रेण प्रमिते सति । आचारसाध्यमचिन्त्यमेव, न चिन्त्यमित्यर्थः । &amp;lsquo;सन्ध्याहीनोऽशुचिर्नित्यमनर्हस्सर्वकर्मसु&amp;rsquo; इत्यादिदृढतरप्रमाणसिद्धस्योत्तरकर्माधिकारादेः फलस्य विद्यमानत्वेन न चिन्तासाध्यं तत्फलमित्यर्थः । इयं चिन्तामणियोजना । चिन्त्यमित्येव पदच्छेदः । आचारसाध्यम् - आचारेण साधनीयं फलं तु, चिन्त्यम् - &amp;lsquo;सन्ध्याहीनोऽशुचिर्नित्यम्&amp;rsquo; &amp;lsquo;नित्यकर्मानुष्ठानेऽपरिमितं सुखम्&amp;rsquo; इत्यादिप्रमाणानुसारेणोत्तरकर्माधिकारापादनादिकं योजनीयमित्यर्थः ॥10. प्राप्ताचारेत्यादि । प्राप्ताचारातिवृत्तौ - प्राप्तानां स्वस्ववर्णाश्रमानुगुण्येन विधिबलप्राप्तानां आचाराणां सन्ध्यावन्दनाद्याचाराणां अतिवृत्तौ अतिक्रमे अकरण इत्यर्थः । ऋषयः - मनुयाज्ञवल्क्यप्रभृतयस्स्मर्तारः । प्रतिपदं प्रत्यवायान् सस्मरुः - विशेषतः कण्ठोक्त्या उत्तरकर्मानधिकारादिकान् दोषान्प्रत्यपादयन् । तदनुसरणतः - आचाराणां यथाकालमविकलानुष्ठानतः । प्राचीनांहःप्रणाशं पुण्यकर्मार्हताञ्च सस्मरुः - &amp;lsquo;यदह्ना पापमकार्षम्, अहस्तदवलुम्पतु ।&amp;rsquo;, &amp;lsquo;शुचिना कर्म कर्तव्यम्&amp;rsquo; इत्यादिप्रमाणानुसारेणोपात्तदुरितनिवृत्तिं पुण्यकर्मानुष्ठानयोग्यताञ्च प्रत्यपादयन् । अतः - उक्तप्रकारेण आचारस्यात्याज्यत्वात् । सत्कर्ममात्रात् त्रिदिव इति धिया - स्वर्ग्यकर्मानुष्ठानेन स्वर्गलाभो भविष्यति किमेभिस्सन्ध्यावन्दनादिभिरिति बुद्ध्या । तत्परित्यागशङ्का न - सन्ध्यावन्दनाद्याचारपरित्यागशङ्का न युक्ता । &amp;lsquo;अपहतपाप्मा स्वाध्यायो देवपवित्रं वा एतत्&amp;rsquo; इत्यादिप्रमाणेन वेदाध्ययनमेव शुद्धिं जनयतीत्याशङ्क्याह - नहीत्यादि । आचारप्रहीणे - आचारशून्ये पुरुषे । श्वदृतिजलसमः - &amp;lsquo;श्वदृतौ च यथा पयः&amp;rsquo; इति श्वचर्मस्थतीर्थतुल्यः । वेदवर्गः - साङ्गाधीतऋगादियावद्वेदवर्गोऽपि । शोधको नहि - &amp;lsquo;आचारहीनं न पुनन्ति वेदा यद्यप्यधीतास्सह षङ्भिरङ्गैः&amp;rsquo; इत्यादिप्रमाणात् शुद्धिहेतुर्न भवतीत्यर्थः ॥&lt;/li&gt;&#xA;&lt;/ol&gt;</description>
    </item>
    <item>
      <title>03 अनिष्टादिकार्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/03_aniShTAdikAryadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/03_aniShTAdikAryadhikaraNam/</guid>
      <description>&lt;ol start=&#34;11&#34;&gt;&#xA;&lt;li&gt;सर्वेषामित्यादि । देहपाते सति - देहवियोगे जाते सति । सर्वेषाम् - प्राणिनां सर्वेषाम् । नियमवती चन्द्रमःप्राप्तिरुक्ता - अपरिहार्या चन्द्रप्राप्तिः &amp;lsquo;ये वै के चास्माल्लोकात् प्रयन्ति चन्द्रमसमेव ते सर्वे गच्छन्ति&amp;rsquo; इति श्रुत्या प्रतिपादिता । तस्मात् - प्रमाणबलात् । पापोत्तराणाम् - पापोपहतानामपि । निरयगतिपुरस्कारिणी - निरयगतिर्नरकप्राप्तिस्तां पुरस्कर्तुं शीलमस्या इति निरयगतिपुरस्कारिणी निरयगत्यनन्तरभाविनीत्यर्थः । सा - चन्द्रप्राप्तिः । इति चेन्न - एवं शङ्क्यते चेन्नेदं युक्तम् । परो लोकस्तैर्न सम्पूर्यत इति गिरा - &amp;lsquo;तेनासौ लोको न सम्पूर्यते&amp;rsquo; इति श्रुत्या अनिष्टादिकारिणां स्वर्गलोकप्राप्त्यभावं बोधयन्त्या स्वर्गप्राप्तिद्वारभूतचन्द्रप्राप्तिमपि तेषां निवारयन्त्या । सर्वशब्दः - &amp;lsquo;ये वै के च&amp;rsquo; इत्यादौ श्रुतिवाक्ये ते सर्वे इत्यत्रत्यसर्वशब्दः । संकुचेत् - इष्टादिकारिप्रेतमात्रपरो भवेत् । अतः - एवं प्रमाणबलेन तेषां चन्द्रप्राप्त्यभावात्, ते - अनिष्टादिकारिणः, तद्यातनान्ते - नरकयातनानिवृत्त्यनन्तरम् । ततः - तस्मात् स्थानात् । सहसा - चन्द्रप्राप्त्यादिविलम्बं विना । इह कुत्सितां योनिं यान्ति - श्वसूकरचण्डालादियोनिं प्रतिपद्यन्ते ॥12. जन्मप्राप्तिरित्यादि । भविनाम् - संसारिणां जीवानाम् । जरायुप्रभृतिषु - जरायुर्गर्भावारकश्चर्मविशेषः । प्रभृतिशब्देनाण्डमुच्यते । जराय्वण्डादिषु । मनुष्यतिर्यागादियोनिष्वित्यर्थः । जन्मप्राप्तिः कर्मपाकैर्विचित्रा - अनेकप्रकारतया आश्चर्यावहा । अतः पञ्चमाहुत्यपेक्षा - पञ्चाग्निविद्योक्तक्रमेण गर्भोत्पत्तेः पञ्चमाहुत्यावश्यकता । भूयिष्ठैः - महद्भिर्बहुभिश्च । पुण्यपापैः अपवदनवती - अपवादयुक्ता । येषामतिमात्रपुण्यपापैर्जन्मलाभस्तेषां पञ्चमाहुत्यपेक्षा नास्तीत्यर्थः । दृश्यते हि द्रौपदीधृष्टद्युम्नप्रभृतीनां पञ्चमाहुत्यनपेक्षमेव जन्म । धूमादिमार्गः - धूमादिमार्गेण गमनमपि । तद्वत् - पञ्चमाहुतिवदेव न सार्वत्रिकी । कतिकति च - कतिकति तु जनाः । देहपाते, उत्कटैश्शुभैः - उत्कृष्टसुकृतविशेषैः । सपदि - देहपातोत्तरक्षण एव । दिव्यम् - आश्चर्यकरम् । रूपम् - शरीरम् । विमानादिकमपि प्राप्य । याताः प्रसिद्धाः - याता इतिपुराणभारतादिषु प्रसिद्धं हीति भावः । अतः पञ्चमाहुत्यपेक्षा धूमादिमार्गगमनञ्च न सर्वेषामिति सिद्धम् ॥&lt;/li&gt;&#xA;&lt;/ol&gt;</description>
    </item>
    <item>
      <title>04 तत्स्वाभाव्यापत्त्यधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/04_tatsvAbhAvyApattyadhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/04_tatsvAbhAvyApattyadhikaraNam/</guid>
      <description>&lt;ol start=&#34;13&#34;&gt;&#xA;&lt;li&gt;आहुत्योरित्यादि । प्रथमचरमयोराहुत्योर्देहवत्त्वं निर्विवादम् - पञ्चस्वाहुतिषु प्रथमचरमयोराहुत्योर्देहवत्त्वं निर्विवादमेव । &amp;lsquo;सोमो राजा सम्भवति&amp;rsquo;, &amp;lsquo;इति तु पञ्चम्यामाहुतावापः पुरुषवचसो भवन्ति&amp;rsquo; इति देहवत्त्वस्य प्रकटमेव कथनात् । आकाशवायुप्रभृतिषु - यथेतमाकाशमाकाशाद्वायुं वायुर्भूत्वा धूमो भवति इत्याम्नातेषु आकाशवायुधूमाब्भ्रादिषु वस्तुष्वपि । भवतेरन्वयात् - भवतीति भूधातोर्जन्मबोधकस्य तेष्वप्यन्वयात् । तथा जन्मैव स्यात् - प्रथमचरमाहुत्योरिवाकाशादिभावेन जन्मैवास्तु । इत्यसारम् - इदमग्राह्यमित्यर्थः । रेतस्सिग्भावनीत्या - &amp;lsquo;यो यो ह्यन्नमत्ति यो रेतस्सिञ्चति तद्भूय एव भवति&amp;rsquo; इत्युक्तरेतस्सेक्तृभावन्यायेन । पृथगाभिलपनानर्हतामात्रमेव - आकाशादिभावेऽपि संसर्गविशेषात् पृथगभिलपनानर्हतामात्रमेव प्रत्याय्यमित्यर्थः । द्युभ्वोः - प्रथमाहुतिस्थाने स्वर्गलोके, चरमाहुतिस्थाने भूलोके च । पुण्यप्रसाध्यं फलम् - सुखानुभवरूपं फलम् । इह - पञ्चाग्निविद्यायाम् । पठितम् । मध्ये - प्रथमचरमाहुतिमध्ये आकाशादिभावस्थले । भोगश्च नास्ति - कर्मफलानुभवश्च नास्ति । शरीरस्य सुखाद्यनुभवरूपकर्मफलार्थत्वादाकाशादिभावस्थले तदभावाच्च न तद्भावश्शरीरप्राप्तिरूपः, अपि तु संसर्गविशेषरूप एवेति भावः ॥&lt;/li&gt;&#xA;&lt;/ol&gt;</description>
    </item>
    <item>
      <title>05 नातिचिराधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/05_nAtichirAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/05_nAtichirAdhikaraNam/</guid>
      <description>&lt;ol start=&#34;14&#34;&gt;&#xA;&lt;li&gt;व्योमादीत्यादि । व्योमादिस्थित्यवस्था - जीवस्याकाशादौ या स्थितिः संसर्गविशेषरूपा सैवावस्था । चिरमचिरमिति व्यक्तनिर्देशहानेः - चिरं तिष्ठतीति वा अचिरं तिष्ठतीति वा स्फुटनिर्देशाभावात् । शुक्लावस्थानयात् - शुक्लावस्था हि परिपूर्णगर्भपर्यन्तमवस्थाने चिरम्, मध्येपाते सत्यचिरमित्यनियता, तन्न्यायात् । अनियतिस्स्यात् - न विद्यते नियतिर्नियमो यस्यास्सा अनियतिः इयन्तं कालमत्र तिष्ठतीति नियमशून्या स्यात् । इति न - इति चिन्तनं न युक्तम् । स्वारसिक्याः प्रवृत्तेः - विशेषनिर्णायकवाक्यविशेषस्वारसिकप्रवृत्तेर्विद्यमानत्वात् । तदेव विव्रियते - व्रीह्यादिभ्य इत्यादिना । व्रीह्यादिभ्यो हि दुर्निष्प्रपतरमिति तु श्रूयते - त इह व्रीहियवा ओषधिवनस्पतयस्तिलमाषा इति जायन्ते अतो वै खलु दुर्निष्प्रपतरम् इति व्रीह्यादिभ्यो दुर्निष्प्रपतरत्वं श्रूयते । दुर्निष्प्रपतरं दुःखनिष्क्रमणतरमित्यर्थः इति भाष्यम् । खलन्ताद्दुर्निष्प्रपतशब्दादातिशायनिके तरप्प्रत्यये छान्दसे तशब्दलोपे दुर्निष्प्रपतरमिति रूपम् । व्रीह्यादिभ्यः कृच्छ्रनिष्क्रमणश्रवणादित्यर्थः । ततः किमिति चेत्, व्रीह्यादिभ्यो दुर्निष्प्रपतरमिति विशेषवचनमितरेभ्यस्सुप्रपतरत्वमाचष्टे । तेन पूर्वं शीघ्रं तत्तद्दशायास्त्यजनमिति वाक्यश्क्त्या परिज्ञायते - विषयविशेषे दुर्निष्प्रपतरत्वाभिधानमितरत्र दुर्निष्प्रपतरत्वं निषेधति, ततश्च तेभ्यश्शीघ्रनिष्क्रमणमवगम्यत इत्यर्थः ॥&lt;/li&gt;&#xA;&lt;/ol&gt;</description>
    </item>
    <item>
      <title>06 अन्याधिष्ठिताधिकरणम्</title>
      <link>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/06_anyAdhiShThitAdhikaraNam/</link>
      <pubDate>Mon, 01 Jan 0001 00:00:00 +0000</pubDate>
      <guid>https://vishvAsa.github.io/rAmAnujIyam/tattvam/rAmAnujaH/shrI-bhAShyam/venkaTa-nAthaH/adhikaraNa-sArAvalI/pada-yojanA/3/1/06_anyAdhiShThitAdhikaraNam/</guid>
      <description>&lt;ol start=&#34;15&#34;&gt;&#xA;&lt;li&gt;जन्मेत्यादि । इह - प्रकरणे । व्रीह्यादिनाम्ना जन्म श्रुतम् - &amp;ldquo;त इह व्रीहियवा ओषधिवनस्पतयस्तिलमाषा इति जायन्ते&amp;rdquo; इति व्रीह्यादिभावेन जन्म श्रुतम् । तदिदम् - व्रीह्यादिभावेन जननम् । देवमर्त्यत्ववत् स्यात् - देवत्वेन मनुष्यत्वेन जननवत् व्रीह्यादिरूपेण जन्मास्तु । निगमविदः - वेदान्तिनः । स्थावराणां नैरात्म्यम् - आत्मानो निर्गता निरात्मानः, आत्मशून्या इत्यर्थः । तेषां भावो नैरात्म्यम् । केवलाचिन्मात्रत्वमित्यर्थः । नच स्थापयन्ति - नाङ्गीकुर्वन्ति । इति चेन्न - इति शङ्क्यते चेत्तन्न युक्तम् । पुण्यस्यैव फलपरिगणने प्रवृत्ते स्थावरत्वोक्त्ययोगात् - अस्यां पञ्चाग्निविद्यायामिष्टापूर्तादिकर्मकारिणां पुण्यस्यैव फलपरिगणने प्राधान्येन प्रवृत्ते मध्ये &amp;ldquo;शरीरजैः कर्मदोषैर्याति स्थावरतां नरः&amp;rdquo; इति शारीरपापकर्मफलभूतस्थावरत्वकथनस्यायुक्तत्वात् । अतो रेतस्सिग्वर्ष्मणीव - पितृशरीर इव । अन्यदेहे - आत्मान्तरदेहभूते । स्थावरेऽपि - व्रीह्यादिस्थावराचिद्विशेषे । जनिमुपचरति हि - जन्माभिनयति । नतु तथा तथा वास्तवं जन्म प्राप्नोतीत्यर्थः ॥16. हिंसायोगादित्यादि । इष्टादिकं श्रुतिविहितमपि । हिंसायोगात् - पश्वालम्भनरूपहिंसासम्पातात् । अशुद्धम् - पापमिश्रमिति । न्याय्यम् - हिंसायाः पापत्वं सर्वन्यायवित्सम्मतमित्यर्थः । अतः सुकृती - यागादिकर्ता पुरुषः । व्रीहिभावप्रभृतिषु - व्रीहिभावयवतिलादिभावरूपजन्मसु । तत्पापांशम् - यागादिसुकृतसम्बन्धि पापांशम् । भुङ्क्ते - अनुभवति, इत्यपि - एवं कल्पनमपि । अयुक्तम् । एषाम् - पशूनाम् । सा - हिंसा । तच्चिकित्सावत् - तस्यैव पशोर्व्रणादिसम्भवे तत्प्रतिक्रियारूपशस्त्रच्छेदनक्षाराग्निकर्मादिवत् । पशुहितमिति - पशोरुत्तरकालिकमहासुखहेतुस्तदानीं किञ्चिद्दुःखप्रदमप्यालम्भनमिति । मन्त्रार्थवादैरुक्ता - &amp;lsquo;न वा उ एतन्म्रियसे न रिष्यसि&amp;rsquo; इत्यादिमन्त्रैः &amp;lsquo;हिरण्यशरीर ऊर्ध्वं स्वर्गं लोकमेति&amp;rsquo; इत्यादिभिरर्थवादैश्च प्रतिपादिता । मनुः - &amp;lsquo;यद्वै किञ्च मनुरवदत्तद्भेषजम्&amp;rsquo; इत्युक्तवचनप्रामाण्यशाली मनुः । यज्ञेऽसौ वधः - पशुवधः । अवध इति ब्रूते - वध एव न भवतीति वदति । हिंसात्वमेव नास्तीत्यर्थः । इह - यागादिविषये । निन्दा तु अन्यत् स्तौति - ज्ञानस्तुत्यर्था यागादिकर्मनिन्दा । &amp;lsquo;नहि निन्दा निन्द्यं निन्दितुं प्रवर्तते, अपि तु निन्दितादितरत् प्रशंसितुमि&amp;rsquo;ति न्यायविद इति भावः ॥17. कर्तुरित्यादि । इह पशोः संज्ञपनम् - पशोरालम्भनम् । कर्तुर्दोषम् - कालान्तरानुभाव्यदुःखहेतुपापम् । दिशेत् - आपादयेत् । तत् - पशुसंज्ञपनमेव । क्रतोश्चोपकुर्यात् - यागस्याप्युपकारकं भवेत् । तस्मात् - पश्वालम्भनस्य पापहेतुत्वक्रतूपकारकत्वयोर्द्वयोरपि प्रामाणिकत्वात् । विधिः - अग्नीषोमीयं पशुमालभेत इति विधिः । अस्मिन् - पश्वालम्भने । निषेधं न क्षिपति - न वारयति । इति सांख्यभक्ताः अब्रुवन् । पश्वनर्थे निर्धूते - पशोः पापिष्ठक्षुद्रशरीरसम्बन्धात्मकानिष्टहेतौ तदालम्भनेन निवारिते सति । तत् - आलम्भनस्य पापांशवत्त्ववचनम् । उचितं न खलु - अनर्थवारकश्चिकित्सादिः पापमिति न युक्तमित्यर्थः । पिष्टपश्वादिकल्पः - पिष्टमयपशुना यागकरणादिरूपो भारतादौ प्रसिद्धः पक्षः । तत्तत्कालाधिकारिप्रतिनियतः - कृतादिकालविशेषे शुद्धयाजिप्रभृतिष्वधिकारिषु व्यवस्थितः । इति क्वापि विरोधो न स्यात् - अन्यथा विरोधस्स्यादिति भावः ॥18. किञ्चेत्यादि । किञ्च - दोषान्तरमप्यस्तीत्यर्थः । इह - पश्वालम्भनविषये । उत्सर्गापवादक्रमं जहतस्तव - &amp;lsquo;न हिंस्यात्&amp;rsquo; इति सामान्येन हिंसानिषेधः, &amp;lsquo;अग्नीषोमीयं पशुमालभेत&amp;rsquo; इति हिंसाविशेषस्य कर्तव्यताबोधनम्, तत्र करणाकरणविरोधे सति औत्सर्गिकस्य निषेधस्य हिंसाविशेषविषये सङ्कोच इत्युत्सर्गापवादन्यायक्रमस्तं परित्यजतस्तवेत्यर्थः । नित्यहिंसा कीदृशी - पापांशराहित्येन शुद्धतया विहिता हिंसा का भविष्यतीत्यर्थः । सर्वस्या अपि हिंसायाः पापांशसम्भवादिति भावः । हि - यस्मात् । विधिपदम् - विधिविषयभूतं सर्वमपि कर्म । स्पृष्टतत्तन्निषेधम् - स्पृष्टस्तत्तन्निषेधो येन, तादृशम् । पञ्चमहायज्ञानुष्ठानस्याग्निहोत्रादेश्च व्रीहियवतिलपयःप्रभृतिसापेक्षत्वात् व्रीह्यादिहिंसागर्भत्वेन तेष्वपि निषेधस्पर्शसम्भव इति भावः । अतस्तव शुद्धं क्वापि न सिध्येत् - केवलपुण्यात्मकं कर्म क्वापि वेदभागे न सिध्येत् । तर्हि भवदुक्तप्रक्रिययोत्सर्गापवादक्रमविषयाङ्गीकारेऽपि क्वचिद्विवाहादिविषये प्रथममसत्यवचनविधिः, पश्चात् तत्प्रायश्चित्तविधिश्च दृश्यते, तत्र हि कर्मणः पुण्यपापात्मकत्वमपरिहार्यम्, तद्वदेव सर्वत्र स्यादित्याशङ्क्य प्रतिक्षिपति - यत्रेत्यादिना । यत्र - विवाहादिविषये । असत्यादि - अनृतवचनादि । वैधम् - विधिबलप्राप्तम् । तदनु - पश्चात् । तन्निमित्ता निष्कृतिश्च विहिता - तादृशानृतवचननिमित्तं प्रायश्चित्तञ्च विहितं दृश्यते । तत्र - तादृशस्थले । अगत्या - प्रायश्चित्तविधायकवचनस्य गत्यन्तराभावात् । तथा स्यात् - अनृतवचनादिकमुभयात्मकं स्यात् । इतरवत् - अगतिकस्थलान्तरवत् । अथवा - पक्षान्तरे । तत् - विवाहादिविषयेऽसत्यवचनम् । इतरवत् - उपरागादिवत् । केवलं निमित्तम् - कालसूचकत्वमात्रेण प्रवर्तकम् । नतु पातकादिवत् प्रयोजकनिमित्तमिति भावः ॥२८६॥&lt;br&gt;&#xA;इत्यन्याधिष्ठिताधिकरणम् ॥ ७४ ॥19. अश्लिष्टमित्यादि । केचित् - साङ्ख्या मृषावादिनश्च । मुसलैः - बाधकैर्मुसलादिभिः । नभ इव - आकाशमिव । क्षेत्रिणम् - जीवम् । विग्रहाद्यैः - बाधकैर्देहेन्द्रियादिभिः । अश्लिष्टमाहुः - न ह्याकाशो मुसलप्रहारैर्बाध्यते, एवं बाधकैर्देहादिभिस्साङ्ख्यमृषावाद्यभिमतमात्मतत्त्वमपि न बाध्यत इति भावः । एवम् - भोक्तृत्वं यथा नास्ति तथा । कर्माकर्तारम् - कर्मणामकर्तारम् । क्षेत्रिणमाहुरित्यनुषङ्गः । जीवस्य भोक्तृत्वं यथा नास्ति तथा कर्तृत्वमपि नास्तीत्यर्थः । फलमपि - सांसारिकफलमपि । विविधोपाधिभेदैकनिष्ठम् - जीवोपाधिभूताहङ्कारादिनिष्ठमित्यर्थः । अत्राप्याहुरित्यनुषङ्गः । अव्यक्तस्यापवर्गम् - प्रकृतेरेव मोक्षम् । आहुरिति पूर्ववत् । &amp;lsquo;संसरति बध्यते मुच्यते च नानाश्रया प्रकृतिः&amp;rsquo; इति हि सांख्यकारिका । भवभुजमपि च - वस्तुतो नानाविधसांसारिकदुःखभागिनमपि जीवम् । अनादिमुक्तस्वभावम् - अनादिस्स्वरूपानुबन्धी मुक्तस्वभावो यस्य, तम् । अत्राप्याहुरिति सिद्धमनुषञ्जनम् । &amp;lsquo;तस्मान्न बध्यते नापि मुच्यते नापि संसरति कश्चित्&amp;rsquo; इति हि सांख्यकारिका । तेषाम् - सांख्यानां मृषावादिनाञ्च । इत्थं मनीषाम् - बुद्धिं, सिद्धान्तमित्यर्थः । एष वैराग्यपादः - &amp;lsquo;तदन्तरप्रतिपत्तौ&amp;rsquo; इत्यादिस्तृतीयाध्यायप्रथमपादः । नयैः - स्वघटकाधिकरणसिद्धन्यायैः । बहिरकृत - निराचकारेत्यर्थः ॥२८७॥20. पादेत्वित्यादि । इह - लोके । वपुर्विजहत् - देहं परित्यजन् जीवः । भूतसूक्ष्मैस्सहेयात् - लोकान्तरं गच्छेत् । अयं &amp;lsquo;तदन्तरप्रतिपत्तौ&amp;rsquo; इत्यादिप्रथमाधिकरणार्थः । भुक्तस्वर्गः - अनुभूतस्वर्गसुखो जीवः । मात्रया - किञ्चित् । भिन्नमार्गः - &amp;lsquo;यथेतमनेवञ्च&amp;rsquo; इत्युक्तेः किञ्चिद्विलक्षणमार्गस्सन् । अनुशयसहितः - भुक्तशिष्टं कर्म अनुशयस्तत्सहितस्सन् । अवरोहेत् - स्वर्गलोकादिमं लोकमागच्छेदित्यर्थः । अयं &amp;lsquo;कृतात्ययेऽनुशयवान्&amp;rsquo; इत्यादिद्वितीयाधिकरणार्थः । निरयपथजुषाम् - नरकमार्गगामिनां जीवानाम् । चन्द्रावाप्त्यादि - चन्द्रप्राप्तिपञ्चमाहुत्यपेक्षादिकम् । न स्यात् - न भवेत् । अयं &amp;lsquo;अनिष्टादिकारिणाम्&amp;rsquo; इत्यादितृतीयाधिकरणार्थः । अम्बरादौ - आकाशादिप्राप्तौ । सदृक्त्वम् - आकाशादिसादृश्यमेव, न पुनस्तद्रूपेण जन्मेति । अयं &amp;lsquo;तत्स्वाभाव्यापत्तिः&amp;rsquo; इत्यादिचतुर्थाधिकरणार्थः । तस्मात् - आकाशादेः । अवरोहः - निर्गमनम् । शीघ्रः - न चिरकालिको नाप्यनियतः । अयं &amp;lsquo;नातिचिरेण&amp;rsquo; इत्यादिपञ्चमाधिकरणार्थः । परवपुषि - जीवान्तरशरीरभूते । व्रीहिपूर्वेऽति - व्रीह्यादौ । चिरं योगस्तु - संसर्गमात्रमित्यर्थः । अयं &amp;lsquo;अन्याधिष्ठिते पूर्ववत्&amp;rsquo; इत्यादिषष्ठाधिकरणार्थः । एवमनुक्रान्ताः षडर्थास्तु - षट्संख्या अधिकरणानां प्रधानार्थाः । अस्मिन्पादे - वैराग्यपादे । सन्तीति शेषः ॥२८८॥&lt;br&gt;&#xA;॥ इति श्रीमद्रङ्गनाथशठमथनयतिराजकटाक्षलब्धोभयवेदान्तहृदयस्य भारद्वाजस्य श्रीनिवासराघवदासस्य (श्रीमदहोबिलमठमहास्थाननिर्वहणधुरन्धर श्रीमद्वेदमार्गप्रतिष्ठापनाचार्य परमहंसपरिव्राजकाचार्य सर्वतन्त्रस्वतन्त्रोभयवेदान्ताचार्य श्रीभगवद्रामानुजसिद्धान्तनिर्धारणसार्वभौम श्रीलक्ष्मीनृसिंहदिव्यपादुकासेवकश्रीवण्शठकोपश्रीशठकोपरामानुजमहादेशिकस्य) कृतौ अधिकरणसारावलीव्याख्यायां पदयोजनाख्यायां तृतीयस्याध्यायस्य प्रथमः पादः ॥&lt;/li&gt;&#xA;&lt;/ol&gt;</description>
    </item>
  </channel>
</rss>
